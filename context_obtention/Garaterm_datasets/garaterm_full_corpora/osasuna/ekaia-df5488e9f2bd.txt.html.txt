186 EKAIA, 34 (2018) Lorea R. Beldarrain, Noelia Aldai, Miguel Angel Sentandreu dict meat tenderness, which is profitable for beef industry. In this sense, a recently developed approach will be introduced, which is based on liquid isoelectric focusing (O FFGEL) and electrophoresis. Seven bands capable to discriminate between tender and tough samples were identified and measured in a study performed on beef from Maine Anjou bovine breed. Therefore, this methodology constitutes a promising alternative for the study of muscle proteome. Keywords: bovine meat, meat tenderness, proteomics, liquid isoelectric focusing, OFFGEL. 1. SARRERA Samurtasuna behi-haragian gehien balioesten den ezaugarri organoleptikoen artean dago, urtsutasunarekin, zaporearekin eta kolorearekin batera. Izan ere, samurtasun ezegokia kontsumitzaileak produktua berriz ez erosteko arrazoi nagusietakoa da [1]. Produktuaren ezaugarri hau, samurtasuna, hainbat faktoreren menpe dago; pre mortem direnen artean, animaliaren arraza, sexua, adina, ekoizpen-sistema edota animaliaren elikadura eta ehunaren ezaugarriak, besteak beste [2]. Muskulu-zuntzak inguratzen dituen ehun konektiboak adibidez, oinarrizko gogortasun-maila bat eragiten du haragian. Ehun hau osatzen duten kolageno-proteina zuntzen kopuruaren eta gurutzapenaren araberakoa izango da maila hau, eta animaliaren ezaugarrien arabera aldatuko da [3]. Horretaz gain, beste zenbait ante eta post mortem faktoreren zerikusia ere deskribatu da: hiltegira bitarteko baldintzek animaliengan sor dezaketen estresa, hiltzeko modua, edo baldintza higienikoetan lan egin ezean mikroorganismoen eragina, besteak beste [4, 5]. Honen eraginez eta merkatuan bistaratzen denaren arabera, samurtasuna oso ezaugarri aldakorra eta kontrolatzen zaila dela esan daiteke. Hiltzearen ostean gertatzen den ontze-prozesua da azken produktuaren samurtasunean eraginik handiena duena. Ontze-prozesu honetan produktuaren kalitatean erabakigarriak izango diren aldaketa biokimiko konplexuak gertatzen dira giharretan eta aurretik aipatutako faktoreen eraginpean daude [6]. Aldaketa hauen artean gehienak giharretako zuntzak osatzen dituzten proteinen degradazioarekin erlazionatuta daude [7]. Hori dela eta, samurtasunaren aldakortasuna azaldu ahal izateko, proteomikan oinarritutako ikerketen kopuruak gora egin du azken urte hauetan. Alde batetik, amaierako produktuan haragiaren samurtasuna neurtzeko teknika estandarrak garatu dira, Warner Bratzler mozketa-indarraren neurketa, adibidez. Bestalde, hiltzea eta berehala, kalitatea aurresaten duten adierazle biologikoak ezagutuz, animalia bakoitza bere ezaugarri potentzialen araberako erabilpen egoki batean baliozta daiteke [8]. Hori dela eta, on tze- EKAIA 34.indd 186 EKAIA 34.indd 186 6/11/18 20:28:08 6/11/18 20:28:08 EKAIA, 34 (2018) 187 Behi-haragiaren samurtasuna aztergai: estrategia proteomiko berri baten garapena prozesuaren ezaugarritze biokimiko sakona mesedegarria da haragi-industriaren hobekuntzarako. Gainera, kalitate desberdineko haragietan proteinen espresioa neurtzeak prozesua bera ulertzeko gakoak eskaintzen ditu. 2. HARAGIAREN SAMURTASUNAREN IKERKETA OINARRIAK 2.1. Haragiaren samurtasunaren garapena eta proteinen degradazioa Samurtasunaren garapena aztertzeko, ezinbestekoa da muskulu ildaskatuaren zelulen egitura ulertzea. Zelula hauek uzkurdura-prozesuaren makineria diren miozuntzez osatuta daude, eta hauek proteinaz osaturiko sarkomero izeneko unitate errepikakorrez eratuta daude. Proteinak antolaketa-maila altuko sarean kokatzen dira miozuntzetako proteina frakzioa osatuz. Aktina eta miosina dira frakzio honen osagai nagusiak, eta hurrenez hurren harizpi lodi eta meheak eratzen dituzte. Uzkurdura zikloaren oinarria aktinaren eta miosinaren arteko lotura sortu eta desegitea da. Gainera, aipatutako bi hauetaz gain, muskuluaren egituran eta uzkurduran garrantzizkoak diren beste proteina askok osatzen dute sarea: troponina konplexua, tropomiosina, miozenina eta titina, besteak beste [9]. Hiltzearen osteko prozesua 1. irudian erakusten da; han, hiltze momentuan hasi eta muskulua haragi bihurtzen den arteko pausuak irudikatu dira. Hasierako fase batean, aurre rigor mortis-ean, muskuluak kitzikakortasunari eusten dio eta uzkurdura zikloa betetzeko gai da. Izan ere, oxigenoa hartzea eta bizi funtzioak eten diren arren, ATP-a eta oxigeno hondarrak geratzen dira animalian. ATP erreserbak agortzean ,ordea, metabolismo aerobikotik glikolisi anaerobikora aldatu eta rigor mortis fasea hasten da. Momentu honetan, glikolisi anaerobikoak uzkurdura zikloarekin jarraitzeko ATP nahikorik ez du ekoizten eta aktina-miosina loturak itzulezin bihurtzen hasten dira. Prozesu honen eraginez gogortasuna ere handitu egiten da eta rigor mortis etapa honen amaieran lortzen dira gogortasun baliorik altuenak [10]. Rigor mortis etaparen ondoren, muskulua samurtzen hasten da proteolisi prozesuaren eraginez (1. irudia). Prozesu hau proteinen degradazio edo oxidazioan oinarritzen da eta funtzionamenduari dagokionez guztiz argitu gabe egon arren, jakina da izaera entzimatikoa duela. Esan bezala, miozuntzetako frakzioa osatzen duten egitura-proteinak dira neurri handi batean degradazioa jasango dutenak, baina muskuluaren egituran parte hartzen ez duten proteinek ere jasango dituzte aldaketak. Proteolisiaren eragileei dagokienez ikuspegi desberdinak daude; alde batetik, ohiko kalpainak eta katepsinak aztertu dira eragile proteolitiko moduan, eta beste alde batetik, ikerketa modernoagoetan proteasoma gehitu da eragile gisa eta kaspasen eragina ere baieztatu da apoptosia deitzen den hiltzearen osteko hasierako fasean [11, 12]. EKAIA 34.indd 187 EKAIA 34.indd 187 6/11/18 20:28:09 6/11/18 20:28:09 188 EKAIA, 34 (2018) Lorea R. Beldarrain, Noelia Aldai, Miguel Angel Sentandreu 1. irudia. Hiltzearen ostean samurtasunak denboran duen bilakaeraren errepresentazio eskematikoa [8]. Teknika proteomikoen bitartez egindako ikerketen helburuetako bat proteolisi fase honen ezaugarriatzea da. Honetarako izaera desberdineko animalia eta muskuletan proteinen degradazioa (zeintzuk eta zer mailatan pairatzen duten) aztertzen da. Modu horretan, samurtasunaren adierazle diren proteinak identifika daitezke. 2.2. Proteomikaren aplikazioa haragiaren kalitatean Proteoma terminoak momentu konkretu batean zelula edota ehun jakin batean espresatutako proteina guztiei egiten die erreferentzia. Hortaz, genomaren eta ezaugarri funtzionalen arteko lokarria dela esan daiteke. Genomaren edukia funtzio fisiologikoak betetzen dituzten sistemen informazio erabilgarrian itzultzea da helburua. Informazio horrek hipotesi biologikoak eraikitzeko aukera ematen du. Genoma animaliaren bizitzan zehar konstante mantentzen bada ere, proteoma aldakorra da eta inguruko faktoreen menpe dago [13]. Zentzu batean, proteomaren azterketa etengabe aldatzen ari den sistema bati ateratako argazki batekin alderatu daiteke. Muskuluen konposizioak eta proteinek samurtze prozesuan duten paper garrantzitsua kontuan izanda, agerikoa da proteomikak haragiaren ikerkuntzan duen potentziala. Azken 40 urteetan, proteoma ulertzeko tresna eraginkor hauek erabiliaz egindako lanak ugaritu egin dira, eta, aldi berera, metodoak hobetu egin dira aurrerapen teknologikoen eraginez. Ikerketa hauetan, oro har, haragiaren kalitatearekin zerikusia duten proteinetan gertatzen diren aldaketak identifikatu eta azaltzen dira, eta etorkizunean lagungarria izango den jakintza sortzen dute [14]. EKAIA 34.indd 188 EKAIA 34.indd 188 6/11/18 20:28:09 6/11/18 20:28:09 EKAIA, 34 (2018) 189 Behi-haragiaren samurtasuna aztergai: estrategia proteomiko berri baten garapena Proteomika konparatiboan animalia, tratamendu, edo muskulu desberdinen proteomak alderatzen dira. Honela, ezaugarri bati (haragi samurrari, adibidez) loturiko proteina bereizgarriak zeintzuk diren bilatzea da helburua, hau da, proteina biomarkatzaileak zeintzuk diren. Haragiaren ekoizte edo prozesatze-metodoak hobetzen laguntzeaz gain haragiaren kalitatea aurreikustea da molekula biomarkatzaileen xedea. Proteoma karakterizatu ahal izateko, beharrezkoa da giharreko proteinak frakzionatzea. Gaur egungo teknikek aldi berean proteina ugari analizatzeko gaitasuna daukate. Hala ere, muskuluaren proteoma osoaren konplexutasuna txikitzeko eta banaketa hobetzeko interesekoa den proteina frakzioa erauzten da gihar-zuntzetatik: miozuntz frakzioa (egitura-proteinez osatua) edo frakzio sarkoplasmikoa (proteina metabolikoz osatua). Ondoren, dimentsio bakarreko (1-DE) edo biko (2-DE) gel elektroforesia erabili ohi da frakzio bakoitzeko proteinak banatzeko. 2-DE izan da azken urteetako teknikarik erabiliena, non proteinak inmobilizatutako pH gradiente (IPG) tira batean fokatzen baitira puntu isoelektrikoaren (pI) arabera lehen dimentsioan. Horretaz gain, perpendikularki poliakrilamidazko gelean egindako elektroforesi (SDS-PAGE) bidez banatzen dira bakoitzaren pisu molekularraren (Mw) arabera, bi dimentsioko banaketa lortuz. Proteinak ikusarazteko lortutako gelak tindatze-teknika desberdinen bidez errebelatzen dira eta azkenik proteinen identifikazioa burutzen da. Honetarako teknika ohikoenak masa espektrometrian (MS) oinarritutakoak dira [14]. 2-DE-n oinarritutako estrategien garapenari esker proteomaren ezaugarritzea izugarri aurreratu da. Aurreko metodo biokimikoekin alderatuz, zeintzuetan proteina bakarraren analisia burutzen baita, aldibereko 500-2.000 proteinen banaketa eta analisia burutu daiteke; gainera, isoforma desberdinak eta aldaketa post-translazionalak ere desberdindu daitezke [15, 16]. Hala ere, eskulan handia eta denbora luzea eskatzen duen teknika da, eta askotan erreproduzigarritasuna ere baxua da. Beste desabantaila batzuen artean, proteina basiko eta hidrofobikoekiko diskriminazioa, ugariak diren proteinekiko lehentasuna eta arazo teknikoak adierazi dira [17, 18]. Eragozpen hauei aurre egiteko, aldaketa edota konbinazio berritzaileak proposatu dira; 2-DE-an oinarritutako estrategia alternatiboak eta zatikapen metodo berriak, besteak beste [19, 20]. 3. ATAL ESPERIMENTALA 3.1. OFFGEL-ean oinarritutako estrategia Ikerketa honetan giharra osatzen duten miozuntzetako proteinen profila ezaugarritzeko estrategia berria garatu da, eta estrategia hau samurtasuna baldintzatzen duten proteina biomarkatzaileen bilaketan aplikatu da. Lehe- EKAIA 34.indd 189 EKAIA 34.indd 189 6/11/18 20:28:09 6/11/18 20:28:09 190 EKAIA, 34 (2018) Lorea R. Beldarrain, Noelia Aldai, Miguel Angel Sentandreu nik, isoelektrofokatze likidoaren bidez (OFFGEL) miozuntz erauzia zatikatu da eta bereizketa onargarria lortu, eta gero, proteinen banaketa pisu molekularrren arabera burutu da 1-DE bidez, 2-DE baino sinpleagoa eta errepikakorragoa delako. Aurkeztutako estrategia honek ez ditu 2.2 puntuan jorratutako 2-DE- aren desabantaila guztiak gainditzen. Nahiz eta zatiketak eskulan txikiagoa behar duen OFFGEL-a modu automatikoan kudeatzen delako, analisi denbora oraindik ere luzea da. Horretaz gain, 2-DE-aren kasuan bezala, proteina basiko eta hidrofobikoekiko diskriminatzen duen teknika da. Hala ere, 2-DE-rekin alderatuz estrategia honek duen abantaila nagusi bat frakzioak egoera likidoan eskuratzea da. Horrela, laginaren kutsadura murriztu eta errepikakortasuna hobetzen da. Hau dela eta, teknika honek iruzkin positiboak jaso ditu hainbat arlotan egindako proteomika-ikerketetan [21]. Hiltzea burutu eta 24 ordura giharrean (Longissimus thoracis et lumborum, LTL muskulua) neurtutako Warner Bratzler mozketa-indarraren arabera «gogortzat» (Warner Bratzler > 60 N) eta «samurtzat» ( EKAIA, 34 (2018) 191 Behi-haragiaren samurtasuna aztergai: estrategia proteomiko berri baten garapena 2. irudia. Behiaren Longissimus thoracis et lumborum muskuluan samurtasunaren biomarkatzaileak identifikatzeko garatutako estrategiaren irudikapen eskematikoa. 3. irudia. Intereseko banden indentifikazioa burutzeko jarraitu beharreko pausuen adierazpen eskematikoa. EKAIA 34.indd 191 EKAIA 34.indd 191 6/11/18 20:28:09 6/11/18 20:28:09 192 EKAIA, 34 (2018) Lorea R. Beldarrain, Noelia Aldai, Miguel Angel Sentandreu 3.2. Emaitzak eta eztabaida Aurkeztutako metodologiari jarraituz lagin samur eta gogorren profil oso errepikakorrak lortu direnez, posiblea izan da desberdintasun adierazgarriak identifikatzea. Lagin samurren eta gogorren arteko desberdintasun nabarienak A eta G bitarteko proteina bandetan antzeman dira (4. Irudia). 4. irudia. Isoelektrofokatze likidoaren bidez banatutako lagin samur (A) eta gogorren (B) miozuntz frakzioaren SDS-PAGE gel adierazgarriak. Std: Estandarra. Proteina hauen identifikazioa eta haien espresioak duen joeraren errepresentazioa 1. taulan eta 5. irudian jaso dira, hurrenez hurren. Bi haragi motetan modu adierazgarrian espresio desberdina duten proteina hauek funtzio desberdinak betetzen dituzte. Alde batetik, zelulen egiturarekin erlazio zuzena duten proteinak identifikatu dira (ACTA, MYOZ1, MYH2 eta MYH1) bai eta uzkurdura-sistemaren erregulazioan parte hartzen dutenak ere (TNNT eta TNNC). Horretaz gain, oxidazio estresarekin erlazionatutako HSPB1 eta energiaren metabolismoan erabakigarria den KCRM entzima solugarria ere identifikatu dira. Nahiz eta teorian azkenengo entzima hau miozuntz frakzioaren parte ez izan, hiltzearen ostean gertatzen den pH-aren jaitsierak eta tenperatura altuek entzima solugarriak miozuntzetan prezipitatzea eragin dezaketela frogatu da [23]. Banda bakarrean bi proteinen koeluzioa behatu den arren, proteinen banakako analisia burutu ahal izan da. C-F eta D-G bandetan proteina pare berdina identifikatu den arren, analizatutako lagin guztietan markatzaile indibidual moduan funtzionatu dute eta, beraz, laurak biomarkatzaile potentzial moduan hartu dira kontuan. EKAIA 34.indd 192 EKAIA 34.indd 192 6/11/18 20:28:09 6/11/18 20:28:09 EKAIA, 34 (2018) 193 Behi-haragiaren samurtasuna aztergai: estrategia proteomiko berri baten garapena 5. irudia. Haragi samurrean (kolore iluna) eta gogorrean (kolore argia) neurtutako banden intentsitatearen bataz bestekoa eta desbideratze estandarra. 1. taula. Haragi samurren eta gogorren artean modu adierazgarrian desberdinak izan diren banden zerrenda. Proteinen sarrera izena eta sarbide zenbakia UniProt KB (www.uniprot.org) datu-basetik eskuratu dira. Banda Identifikazioa Sarrera-izena Swiss Prot sarbide zenbakia Sekuentziaren estaldura portzentaia p-balioa A Troponin C TNNC1_BOVIN P63315 15 0,01 B Heat shock protein beta-1 HSPB1_BOVIN Q3T149 28 0,02 C Actin Creatine kinase M-type ACTA_BOVIN KCRM_BOVIN Q9XSC6 P68138 28 12 194 EKAIA, 34 (2018) Lorea R. Beldarrain, Noelia Aldai, Miguel Angel Sentandreu Lortutako emaitzak ikertutako behi arraza eta gihar zehatzaren testuinguruan aztertu behar dira, samurtasunaren garapenean faktore askotarikoek eragiten baitezakete [24]. Kasu honetan aztertutako muskulua (LTL) animaliaren solomoa dela kontuan hartuta, gihar samurtzat hartzen da. Banatutako proteina ezberdinak aztertzen badira, troponinaren kasuan, TNNT eta TNNC azpiunitateetan behatu da espresio desberdintasuna. Aurreko ikerketa askok txerri eta behi-haragiaren samurtasunean troponinaren paper garrantzitsua azaldu dute [25]. Charolais eta Blond d’Aquitaine haragitarako behi arrazetan, adibidez, TNNT-aren espresioa haragiaren gogortasunaren biomarkatzaile dela jakinarazi da eta gure emaitzetan ere gauza bera baieztatu da Maine-Anjou arrazarentzat (5. Irudia). TNNC-aren kasuan, aldiz, ontze-prozesuan espresio aldaketak gertatu ohi dira [26, 27]; ontze-prozesuaren hasieran, hau da, haragi gogorrean, TNNC-aren espresio altuagoa behatu da eta denborak aurrera egin ahala, ordea, TNNC-aren espresio altuagoa behatu da haragi samurrean. Ezberdintasun hauek literatura zientifikoan animalia hil osteko 5. egunean antzeman badira ere, gure emaitzen arabera, Maine Anjou behi arrazan desberdintasunak animalia hil ondorengo 24 orduren ostean identifikatu dira. Shock termikoarekin erlazionatutako proteinek (HSPB1) animalietan dituzten funtzioak sakon aztertu badira ere, hauek giharretan post mortem daukaten eginkizuna ez da guztiz argitu. Ikerketa gehienek diotenaren arabera, proteina hauen espresioa altua denean haragi gogorra lortzen da, eta gure emaitzetan ere baieztapen hau berretsi da. Proteina hauek heriotza zelularra atzeratzen omen dute estresak aktibatuta, horrela apoptosiaren aurka eginez [28]. MYOZ1-a ez da orain arte samurtasunaren biomarkatzailetzat deskribatu eta, beraz, honen identifikazioa bereziki interesgarria da. Txerri haragian egindako ikerketen arabera, ontze-prozesuan degradazioa jasaten duela jakin da, baina behi-haragiaren samurtasunari lotuta okela gogorrean fosforilazio aldaketa bat jasaten duela bakarrik eman da aditzera [29]. Aldaketa honek miozuntxezketako proteinen kohesioa handitu eta, beraz, proteolisia eragozten du, haragi gogorragoa lortuz [30]. Gure emaitzetan ere MYOZ1-ren espresio handiagoa behatu da lagin gogorretan. Identifikatutako miosinaren bi isoformen (MYH2 eta MYH1) espresio desberdintasunak ezin dira alde batera utzi, miozuntzen osagai nagusi baitira. Nahiz eta ikerketa askok jakinarazi duten miosinaren isoformek ez dutela hil ostean giharretan aldaketarik jasaten, lan berriagoek zalantzan jarri dute baieztapen hau [31]. Aurreko lanetan, Angus behi arrazan korrelazio positiboa aurkitu da MYH1-ren eta samurtasunaren artean, eta Blond D’Aquitaine eta Charolais behi arrazetan, aldiz, negatiboa, desberdintasun hauek muskuluaren propietateei zaizkie [32]. Gure emaitzen arabera eta Maine Anjou arrazan, proteina hau haragi samurrarekin erlazionatuta dago. EKAIA 34.indd 194 EKAIA 34.indd 194 6/11/18 20:28:10 6/11/18 20:28:10 EKAIA, 34 (2018) 195 Behi-haragiaren samurtasuna aztergai: estrategia proteomiko berri baten garapena Angus eta Maine Anjou behi arrazetan aurkitu den MYH1-ren eta samurtasunaren arteko erlazio positiboa ikertutako muskuluaren propietate oxidatiboen antzekotasunaren bidez azaldu daiteke. 3.3. Ondorioak eta etorkizuneko lana Ikerlan honetan giharretako miozuntzetako proteina frakzioa modu eraginkor batean ikertzeko metodologia garatu da. Metodologia honek, usadiozko beste metodo batzuekin alderatuz, eskulan gutxiago eskatzen du, isoelektrofokatzea era guztiz automatikoan kudeatzen baita. Gainera, frakzioak egoera likidoan eskuratzeak lagina kutsatzeko arriskua txikiagotzen du. Honetaz gain, 2-DE teknikaren bidez lortutako geletan ohikoak diren erreproduzigarritasunak hobetzen dira. Hala ere, ikerketa sakonagoa eta metodoaren hobekuntza beharrezkoak dira. Etorkizunean profila guztiz ezaugarritzea eta gelaren pausua ezabatzea lirateke helburuak, frakzioak zuzenean masa espektrometriaren bidez analizatu ahal izateko. Ikertutako behi arraza eta muskuluan identifikatutako 7 bandak era adierazgarrian izan dira desberdinak haragi gogorraren eta samurraren artean. Ontze-prozesuan gertatzen diren aldaketa biokimikoak ulertzeko eta kontsumitzaileak ontzat hartuko duen haragia ekoiztu ahal izateko, beharrezkoa da ildo honetan ikertzen jarraitzea. Horrela, esan daiteke, isoelektrofokatze likidoa etorkizun oparoko teknika dela argitu gabeko galderei erantzuna emateko. 4. ESKER ONAK Eskerrak Eusko Jaurlaritzako Ekonomiaren Garapena eta Lehiakortasuna Sailari L.R. Beldarrain-en teknologo eta doktorego bekengatik. Proiektu hau Espainiar Ekonomia eta Lehiakortasun Ministerioak finantzatu du (AGL2012-32146). 5. BIBLIOGRAFIA [1] SHACKELFORD, S.D., WHEELER, T.L., MEADE, M.K., REAGAN, J.O., BYRNES, B.L., KOOHMARAIE, M. 2001. «Consumers impressions of tender selected beef». Journal of animal science, 79, 2605-2614. [2] MONSON, F., SAÑUDO, C., SIERRA, I. 2005. «Influence of breed and ageing time on the sensory meat quality traits and consumer acceptability in intensive reared beed». Meat science, 7, 471-479. [3] PURSLOW, P. 2005. «Intramuscular connective tissue and its role in meat quality». Meat Science, 70, 435-447. EKAIA 34.indd 195 EKAIA 34.indd 195 6/11/18 20:28:10 6/11/18 20:28:10
