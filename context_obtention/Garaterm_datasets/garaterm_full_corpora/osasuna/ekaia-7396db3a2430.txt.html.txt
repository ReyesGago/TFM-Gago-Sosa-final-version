292 Ekaia, 2020, 37, 291-304 Iratxe Duñabeitia, Jon Torres-Unda, Javier Gil, Susana M.ª Gil, Jon Irazusta, Iraia Bidaurrazaga-Letona 1. SARRERA Intentsitate altuko entrenamendu errepikakorren edota txapelketen ostean, gainkargak sortzen dira eta batez ere, mina eta nekea dira agertzen diren sintomarik adierazgarrienak [1]. Nekea, giharrek indarra edo potentzia sortzeko duten gaitasunaren gutxipenean oinarritzen da eta errendimenduan eragina du, hots, errendimendu txikiagoa izatea eragiten du [2]. Besteak beste, nekeak funtzio neuromuskularra, indarra sortzeko gaitasuna [3] eta oreka [4] kaltetzen ditu. Horrela, neke horrek aldaketa fisiologiko eta biomekaniko negatiboak eragin ditzake kirolariengan [5, 6]. Lesioak ekiditeko eta disfuntzioak edota desgaitasunak leheneratzeko, fisioterapiak, besteak beste, agente fisikoak erabiltzen ditu [7]. Agente hitzak «egin» esan nahi du eta, aldiz, fisikoa «naturatik datorrena» esan nahi du, alegia, naturatik datorren baliabidea [8]. Horrela, agente fisikoak naturan aurkitzen diren baliabideak izan daitezke: naturalak edo artifizialak (gizakiak sortzen dituenak). Bestalde, agente fisikoek sor ditzaketen eraginak lehen mailakoak (termikoak, mekanikoak, kimikoak eta elektromagnetikoak) edo bigarren mailakoak (lehen mailako efektuen ondorioz sortutako efektuak) izan daitezke [9]. Agente fisiko hauek prebentzio moduan ere erabiltzen dira eta, askotan, berreskuratze metodo gisa. Horrela, kirol arloan asko erabili izan dira agente fisikoak entrenamenduen edo txapelketen ostean [1, 10]. Agente fisiko ezagunenetariko eta erabilienetako horien artean hidroterapia aurkitzen da. 2. HIDROtERAPIA Hidroterapia hitza grekotik dator; hydor «ura» esan nahi du eta therapeia «terapia», hots, uraren bidez egiten den terapiari egiten dio erreferentzia [11]. Urak energia mekanikoaren zein termikoaren bitartez efektu terapeutikoak dituela ikusi da. Hortaz, uraren printzipioak honako hauek dira [11-13]: Printzipio mekanikoak Faktore hidrostatikoak, hidrodinamikoak eta hidrozinetikoak daude. Faktore hidrostatikoa Printzipioaren oinarria flotazioa da, alegia, bultzada edo Arkimedes-en printzipioa. Printzipio honen arabera, urak goranzko indar bertikala eragi- https://doi.org/10.1387/ekaia.20848 293 Ur hotzeko murgilketa kirol errekuperazioa metodo gisa ten dio uretan sartuta dagoen edozein gorputzi. Bultzadazko indar hau hustutako uraren pisuaren balio berekoa da. Presio hidrostatikoa likidoaren dentsitatearekin eta murgiltze sakontasunarekin proportzionalki zuzena da. Horrela, gorputza uretan murgiltzean hautematen den sentsazioa, gorputzaren pisua txikiagoa dela da eta, ondorioz, gorputza uretan errazago mugitu daiteke. Gorputzaren eta bultzadaren arteko ezberdintasunari itxurazko pisua deritzo, eta arnasketaren (espirazio behartuan gorputza urperatu egiten da eta inspirazio maximoan flotatu egiten du), sexuaren, adinaren, gaitasun bitalaren eta gorputz dentsitatearen arabera aldatzen da. Adibidez, uraren maila subjektu baten trokanterretaraino heltzen denean, gorputzak % 66ko itxurazko pisua izango du. Pascalen legearen arabera, uraren presio hidrostatikoak konpresio faktorea sortzen du, hau da, likidoaren edozein puntutan transmititutako presioa likidoaren puntu guztietara transmititzen da. Presio hau, gorputzaren pisu zehatzaren eta uraren mailaren altuera absolutuaren menpe dago. Alde batetik, gorputza bertikal jarrita dagoenean barrunbe torazikoaren perimetroaren gutxitzea eragiten du (1 cm-tik 3.5 cm-ra) eta, bestetik, barrunbe abdominalarena (2.5 cm-tik 6.5 cm-ra). Horrela, oxigeno kontsumoaren gutxitzearen ondorioz, aldaketa metabolikoak eragiten ditu eta, honek guztiak, gihar erlaxazioa eta tonua gutxitzea bultzatzen ditu. Faktore hidrodinamikoa Faktore hau definitzeko, erresistentzia hidrodinamikoa kontutan hartu behar da. Gorputz batek mugimendu bat egiten duenean, 900 aldiz handiagoa den erresistentzia jasango du uretan murgilduta dagoenean airean mugimendu berbera egiten duenean baino. Natura bidezko baliabidearen izaera ere kontuan hartu behar da, izan ere, funtsezko lau faktoreren araberakoa izango baita: kohesio intermolekularraren indarra, gainazaleko tentsioa, likidoaren biskositatea eta dentsitatea. Faktore hidrodinamiko honek adierazten du gorputz bat uretan murgiltzen denean eta ura barruan dagoen gorputza mugitzen denean, presio desberdintasunak jasango dituela eta turbulentziak sortuko direla mugimendua oztopatuz. Faktore hidrozinetikoak Urak gorputzean egiten duen presioan oinarritzen da, adibidez, txorrotak eta dutxak. Honako aldagai hauen arabera, faktore zinetiko honek efektu desberdinak sor ditzake: uraren presio atmosferikoa, txorrotaren inklinazio angelua edota erresistentzia maila urpean egiten bada. 294 Ekaia, 2020, 37, 291-304 Iratxe Duñabeitia, Jon Torres-Unda, Javier Gil, Susana M.ª Gil, Jon Irazusta, Iraia Bidaurrazaga-Letona Printzipio termikoak Aplikazioak hotzak edo beroak izan daitezke, baina ur hotzaren aplikazioetan jarriko dugu arreta. Hotzaren erabileraren eragina Gorputzeko tenperatura normaletik zenbat eta gehiago aldendu (34- 36ºC batzuentzat eta beste batzuentzat 31-33ºC), hainbat eta handiagoa da estimulu termikoa (termogenesi prozesua edo beroa sortzeko prozesua). Gorputz-adarrak tenperatura aldaketei egokitzeko gaitasun gutxiago dute. Zenbat eta azalera handiagoan aplikatu, orduan eta efektu termiko handiagoa du. Subjektuaren ezaugarriak eta sentsibilitate termikoak ere eragina dute. Uraren tenperatura, gorputzeko tenperatura normaletik behera aldentzen denean, hauxe gertatzen da: — tenperaturaren jaitsierak ehunen basokonstrikzioa sortzen du eta batzuetan dardara termikoak sor ditzake. Pertsona argalek denbora gutxiago behar dute efektuak nabaritzeko eta efektua nabarmenagoa da. Gehiegizko denborak orbain prozesua atzeratu egiten du eta kontraindikatuta dago gaitz baskularrak dituzten subjektuetan. — Analgesia eta gihar erlaxazioa sortzen du. Nerbio-bukaera askeen kitzikakortasuna gutxitu, min atalasea handitu eta gihar espasmoak gutxitu egiten ditu. Dardara termikoak kontrakoa eragiten du. — Zirkulazio sistema eta nerbio sistema indartzen ditu. Faktore kimikoak Ur mineromedizinal edo kimikoren bat atxikita daramaten urak dira. Hidroterapiaren printzipioak oinarri izanik, hidroterapiaren barnean hainbat modalitate ezagutzen dira: ur hotzeko murgilketa (36ºC) eta kontraste metodoa, non ur hotzaren eta ur beroaren murgilketak aldizkatzen diren [14]. Dena den, kirolari askok ur hotzeko murgilketak egiten dituzte, antzinako metodo ekonomikoa eta egiten erraza baita. https://doi.org/10.1387/ekaia.20848 295 Ur hotzeko murgilketa kirol errekuperazioa metodo gisa 3. UR HOtzEKO MURGILKEtA (UHM) UhM terapia gorputza ≤15ºC-ko ur hotzean murgiltzean oinarritzen da [15-17]. orokorrean, beheko gorputz-adarrak ur hotzean murgiltzen dira [18], nahiz eta hainbat ikerketatan gorputz osoko murgilketak ere egin diren (burua eta lepoa izan ezik). Ikerketa hauetan uraren tenperaturak –10ºC, –60ºC edota –110ºC bitartekoak dira [19,20]. UHMren sailkapen bat dago tenperatura eta murgilketa denboraren arabera [18]: — tenperaturari dagokionez: 5-10ºC-ko tenperaturan egiten diren urmurgilketak «oso hotzak» dira eta 11-15ºC-ko tenperaturan egiten direnak «neurrizkoak» dira. — Murgilketa denborari dagokionez: 5-10 minutuko murgilketak «murgilketa laburrak» dira, 11-15 minutukoak «neurrizko murgilketak» eta 15-20 minutukoak «murgilketa luzeak» dira. oro har, ur hotzeko murgilketei buruzko azken berrikuspen sistematikoen eta metaanalisien arabera, min muskularra arintzeko emaitzarik onenak 11-15ºC-ko tenperaturan eta 11-15 minutuko murgilketetan ikusi izan dira [18]. UHMren erabilpenak eta efektuak azaldu baino lehen, ezinbestekoa da dituen kontraindikazioak aipatzea, oso metodo ezagun eta erabilia izan arren, edonork ezin baitu erabili. 3.1. UHMren kontraindikazioak Uraren tenperaturaren arabera, ur hotzetan murgildutako denboraren eta murgilketa motaren arabera, odol-fluxua, ekintza metabolikoa eta nerbioen abiaduraren eroapena aldatzen da [18]. Hori dela eta, zein gor putzatal murgiltzen den eta gorputz-atal hori noraino murgiltzen den, arriskutsua izan daiteke ur hotzetan murgiltzea [17,18]. Besteak beste, UHMk hiperaireztapena sor dezake eta, honek, arterien karbono dioxidoaren (Co2) murrizketa eragin odolaren azidosia sortuz eta konortea galduz. Horrenbestez, honako segida hau sor dezake: takikardiak, gorputzeko adarren basokonstrikzioa, konbultsioak, bentrikuluaren ektopia eta bihotz-maiztasunaren gelditzea [17]. Horregatik, UHMk hainbat kontraindikazio ditu (1. taula) [13, 17]: 296 Ekaia, 2020, 37, 291-304 Iratxe Duñabeitia, Jon Torres-Unda, Javier Gil, Susana M.ª Gil, Jon Irazusta, Iraia Bidaurrazaga-Letona 1. taula. Ur hotzeko murgilketaren (UHM) kontraindikazioak UHMren kontraindikazioak — Gaixotasun kroniko desorekatuak. — Gutxiegitasun kardiakoa. — Birikietako gutxiegitasuna. — Gaizki kontrolatutako hipertentsio arteriala. — Zainetako gutxiegitasun larria. — Gaixotasun erreumatikoak. — kolitisak. — Zistitisak. — Beherakoa. — Iskemia. — Raynaud sindromea. — Larruazaleko anestesia edo hipoestesia. — krioglobulinemia. — Larruazaleko lesioak (infekzioak edo beste gaixotasun kronikoak). — Hotza jasateko ezintasuna. 3.2. UHMren erabilpenak Azken urteetan, ariketa fisikoa egin ostean sortzen den hantura eta giharren mina gutxitzeko eta errekuperazio denbora murrizteko erabili da UHM terapia [17, 18, 21-24]. Horrela, hainbat egoera desberdinetan ikertu izan dira UHM terapiak sortzen dituen efektuak; intentsitate altuko entrenamendu interbalikoen ostean [25, 26], korrika test-maximalen ostean [27], aldapa behera korrika egin ostean [28], futbol-partiden ostean [29, 30], futbol entrenamenduen ostean [31], saskibaloi-partiden ostean [32], jauzi desberdinak burututakoan [33-35], uzkurdura eszentrikoak egin ostean [36, 37], bizikleta test-maximal baten ostean [38], edota bizikletan ibiltzea eta korrika egitea konbinatzen zituen protokolo baten ostean [39]. 3.3. UHMren efektuak UHM aplikazioak presio hidrostatikoak odol-fluxua espazio intrazelularretik espazio interstizialera eta intrabaskularrera mugitzea errazten du. ondorioz, metabolitoen kanporatzea arintzen da [17, 40]. Ariketa fi- https://doi.org/10.1387/ekaia.20848 297 Ur hotzeko murgilketa kirol errekuperazioa metodo gisa sikoak, zelulen iragazkortasuna handitzen du eta espazio intrazelularrean Ck (Creatine Kinase) areagotzen du, biak, nekea edota giharren minaren adierazgarri direlarik. Horrela, ikusi da UHMk gutxitu dezakeela ariketa fisikoaren ondorioz handitzen den odoleko Ck kantitatea [22, 29] Honen adibide gisa, korrikalari talde batek 30 minutuz zinta batean korrika egin zuten (abiadura maximoaren % 70ra) eta, ondoren, 15 segundoko 10 serie burutu zituzten abiadura maximoan. korrika proba bukatu eta jarraian, 15 minutuko 100C-ko UHM aplikazioa jaso zuten hanka batean; beste hanka kontrola izan zen. Horrela, UHM aplikazioa jaso zuten hankan kirolarien perfusio mikrobaskularra eta giharretako ekintza metabolikoa gutxitu ziren [41]. Informazio hau garrantzitsua izan daiteke oxigenoaren eskuragarritasunak giharretako unitate motorea doitzen baitu [42] eta, horrek, kirol errendimenduan eragina izan dezakeelako. Hala ere, efektu hauek ez daude batere argi eta literaturan kontraesanak aurki daitezke. Honen harira, beste ikerketa batzuetan, odoleko Ck kantitatean ez da aldaketarik gertatzen [33, 35]. Uraren tenperatura baxua denean, bihotz-maiztasuna gutxitu egiten da; era berean, bihotzaren erantzuna gutxitzen denez eta noradrenalina kontzentrazioa handitzen denez, sistema sinpatikoa pizten da. Gainera, arterien odol-presioa eta gorputz-adarren erresistentzia baskularra handitzen da. Horrela, odola gorputz-adarretara bideratzen da gorputzak tenperatura manten dezan [16, 43-46]. Literaturan ikusi da, gihar-tenperaturaren gutxitzeak eta presio hidrostatikoak edemaren, minaren eta metabolitoen pilaketa gutxitu dezakeela [15, 17]. Bederen, gihar-tenperaturaren gutxitzeak azaleko errezeptoreak estimulatuko ditu, zuntz sinpatiko adrenergikoak kitzikatuko ditu, arteriolen eta zainen konstrikzioa eragingo du eta, horrek, hantura prozesua gutxituko du [17, 47]. Bestalde, UHM terapiak sortzen duen azetilkolina produkzioaren murrizketa dela eta, nerbio-kinaden abiaduraren eroapena eta giharren espasmoak gutxitu ditzake, neuronen transmisioa gutxituz [17, 48]. Era berean, zenbait ikerketak iradokitzen dute terapia honek, Ca2+-aren eta Na2+-aren arteko hartu-emanean eragina izan dezakeela [48]. Horrela, akzio-erreakzio potentziala [49], uzkurketa abiadura eta indarra egiteko gaitasuna [50] moteldu daitezke eta min pertzepzioa eta nekea gutxitu ere bai [26, 51]. Hala ere, kontutan hartu behar da giharraren tenperatura gradu bateko beherakada bakoitzeko, % 4-6ko uzkurtzeko indar dinamikoa galtzen dela [19]. tenperaturari dagokionez, hainbat efektu sortzen dituela ikusi da. Zenbait autorek min sentsazioa 15ºC-tan hasten dela ikusi dute [48, 52]. Bestalde, min muskularra arintzeko emaitzarik onenak 11-15ºC-ko tenperaturan eta 11-15 minutuko murgilketetan ikusi izan dira [18]. Hala ere, ikerketa batean lagina hiru taldetan banatu zuten; kontrol taldea, 10 minutuko 8ºC-ko ur-murgilketa jaso zuen taldea eta 10 minutuko 22ºC-ko urmurgilketa jaso zuen taldea. 10 minutuko 8ºC-ko ur-murgilketa jaso zuten 298 Ekaia, 2020, 37, 291-304 Iratxe Duñabeitia, Jon Torres-Unda, Javier Gil, Susana M.ª Gil, Jon Irazusta, Iraia Bidaurrazaga-Letona parte-hartzaileen giharren tenperaturaren murrizketa handiagoa izan arren, odol-fluxuaren murrizketa antzekoa izan zen bai 8ºC-tan eta baita 22ºC-tan ere [53]. kontutan izan beharreko beste irizpide bat da ea UHM zein ariketa fisikoren ostean aplikatzen den. Izan ere, Hohenaueren [54] arabera, efektu analgesikoa handiagoa da UHM intentsitate altuko ariketa fisikoaren ostean (24-48 ordu) aplikatzen denean ariketa eszentrikoaren ostean aplikatzen denean baino. Askotan, UHM terapia beste errekuperazio metodo batzuekin konparatzen da. Horrela, berrikuspen eta metaanalisi baten arabera, UHM aplikazioaren errekuperazioa metodo pasiboa baino hobea da [54]. Hain zuzen ere, min muskularrean (96 ordu arte) eta neke pertzepzioan (24 ordu arte) hobekuntza adierazgarriak eragiten dituela ikusi izan da. Neke pertzepzioaren hobekuntza beste ikerketa batzuetan ere ikusi da [31, 55]. Bestalde, beste berrikuspen sistematiko eta metaanalisi batzuen arabera, UHMk ariketa fisikoaren osteko min muskularra gutxitu dezake [18, 22]. Alabaina, beste ikerketa batean, 30 gizonezkori intentsitate altuko entrenamendu interbalikoa egin ostean (4 × 30 s esprint) 15 minutuko errekuperazio aplikazioak egin zitzaizkien; ur hotzeko murgilketa (10.30ºC ± 0.20ºC), ur-murgilketa termoneutral plazeboa (34.70ºC ± 0.10ºC) eta ur-murgilketa termoneutral kontrola (34.70ºC ± 0.10ºC). Horrela, UHM jaso zuen taldeak plazebo eta kontrol taldeen emaitza antzekoak lortu zituen indarrean eta min muskularrean. Gainera, 48 ordura ur-murgilketa termoneutraleko plazeboa jaso zuen taldeak, ur-murgilketa termoneutraleko kontrola jaso zuenak baino indar errekuperazio handiagoa izan zuen eta, are gehiago, UHM bezain eraginkorra izan zen [21]. Hori dela eta, ur hotzeko murgilketen eraginkortasuna ez dago argi [56] eta azken ikerketek UHMk errendimenduan efektu negatiboak izan ditzakeela adierazi dute [24, 57, 58]. Alde batetik, maratoi baten ostean korrikalari talde batek UHM jaso zuen, beste talde batek gorputz osoko UHM eta hirugarren talde batek plazebo tratamendua. Maratoiaren ostean, UHM jaso zuen taldeak ez zuen plazeboa jaso zuen taldeak baino emaitza hoberik lortu gihar funtzioen errekuperazioan eta hautematen den estres mailan [59]. Beste ikerketa batean, boleibol talde bateko jokalariek entrenamenduen ostean UHM jaso zuten 5 egunetan zehar. UHMk egunero sortutako egoera hormonala eta edema gutxitu arren, errendimenduan, min muskularrean, hantura markatzailetan eta RoS bitartekari seinalean sortutako efektuak mugatuak izan ziren [60]. Aitzitik, errekuperazio aktiboarekin konparatzen bada, erresistentziazko ariketa fisikoa egin ostean UHMk ez zuen errekuperazio aktiboak baino emaitza hoberik erakutsi hantura erantzunean edo giharraren estres zelularrean [61]. https://doi.org/10.1387/ekaia.20848 299 Ur hotzeko murgilketa kirol errekuperazioa metodo gisa Bestetik, UHM era erregularrean jasotzen denean, ikusi da epe luzera entrenamenduen eraginez sortzen den gihar masa eta indarraren handitzea murrizten direla. Hain zuzen ere, indarra 12 astez bi aldiz entrenatzen zuten kirolariek UHM aplikazioak jasotzen zutenean, ikusi zen tratamenduak satelite zelulen ekintza inhibitu edo atzeratu egiten zuela eta p70S6k kinasaren aktibazioa bertan behera uzten zuela [24]. Era berean, Fröhlichen [57] ikerketa emaitza horiekin bat dator, alegia, UHM aplikazioak negatiboki eragin dezakeela epe luzeko indar entrenamenduan. Bukatzeko, badirudi gorputzeko gantz kantitatearen arabera UHMk efektu desberdinak izan ditzakela. Izan ere, Stephensen [62] ikerketan, UHM jaso ostean gantz kantitate txikiagoa zuten gizonezkoek gantz gehiago zutenek baino gorputz tenperatura txikiagoa eta tenperatura pertzepzio baxuagoa izan zuten. Bestalde, UHM aplikazioak gantz gehiago zuten gizonezkoetan bakarrik lortu zuen errekuperazioan eragina izatea. 4. OnDORIOAK Lan honen arabera, ur-hotzeko murgilketa lagungarria izan daiteke kirolariaren errekuperazio prozesuan entrenamendu edota txapelketa baten ostean. Izan ere, pertzepzioan hobekuntzak izan dira eta min muskularra eta neke muskularra arintzeko eraginkorra da. Dena den, ikerketa asko egon arren, beraren efektuak ez daude argi eta kontraesanak daude, ur hotzeko murgilketak epe luzeko indar entrenamenduan kalteak sortzen baititu. Hori dela eta, ikerketa gehiago egin beharko lirateke. Era berean, lan honetan ikusi den moduan, ur hotzeko murgilketa aplikazioak oso erabiliak izan arren, ezin dira pertsona edota kirolari guztietan era berdinean aplikatu. Hain zuzen ere, ur hotzeko murgilketa terapia bat denez, pertsona edota kirol bakoitzerako diseinu metodologiko pertsonalizatua izan beharko luke. 5. BIBLIOGRAFIA [1] NUNES, G. S., BENDER, P. U., DE MENEZES, F. S., YAMASHItAFUJI, I., VARGAS, V. Z. eta WAGECk, B. 2016. «Massage therapy decreases pain and perceived fatigue after long-distance ironman triathlon: A randomised trial». Journal of Physiotherapy, 62(2), 83-87. [2] koMI, P. V. 2000. «Stretch-shortening cycle: A powerful model to study normal and fatigued muscle». Journal of Biomechanics, 33(10), 1197-1206. [3] okSA, J., RINtAMÄkI, H., tAkAtALo, k., MÄkINEN, t., LUSA, S., LINDHoLM, H. eta RISSANEN, S. 2012. «Firefighters muscular recovery after a heavy work bout in the heat». Applied Physiology, Nutrition, and Metabolism, 38(3), 292-299.
