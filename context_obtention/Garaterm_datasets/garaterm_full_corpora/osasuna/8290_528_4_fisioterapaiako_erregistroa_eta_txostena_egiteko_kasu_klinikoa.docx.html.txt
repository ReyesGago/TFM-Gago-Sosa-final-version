FISIOTERAPAIAKO ERREGISTROA ETA TXOSTENA EGITEKO KASU KLINIKOA Jose Maria Landa Gurutzetako Ospitaleko medikua da eta Deustun bizi da. Gure kontsultara dator orain dela 8 hilabete 5. metatarsiano haustura bat sufritu zuela azalduz, eta horren ondorioz igeltsu bat jarri zioten 4 astez. Hausturaren osaketa ez zen erraza izan eta mina sorrarazi zion. Osatutzat eman zutenean (orain dela 6 hilabete) eskuineko oinean ahulezia sentitzen hasi zen eta askotan behaztopoak zituela adierazten digu. Ondorioz, erorketa batzuk izan zituen zauriak egiten belauna zein eskuetan. Orpoetan ibiltzeko ezintasuna zuela konturatzean hasi zen kezkatzen. Momentu horretan, neurologoarengana joatea erabaki zuen. Hilabete batzuk medikuz mediku ibili ostean, nerbio peroneo sakonaren konduktibitatearen galera diagnostikatu zioten. Bere bizimoduarekin jarraitu arren, orain ezin du mendira igo lehen astebururo egiten zuen bezala. Eskubiko oinarekin arazoak ditu eskailerak igotzeko eta espaloietan askotan behaztopatu egiten du. Aurrekarien gainean galdetzean, orain dela bi urte tromboembolismo bat izan zuela zain safena sakonean. Aste bete eman zuen ospitalean eta ez du arazo gehiagorik izan horren ondorioz. Gainera, hipertentsio arteriala pairatzen du eta hau kontrolatzeko botikak hartzen ditu. Bere kezka nagusia oineko indarra ez berreskuratzea da normaltasunez arintzeko. Ez dauka minik. Bistazko azterketa estatikoan ez da ikusten ezer nabaririk. Podoskopioan eskuinean oinzolaren arkuaren erorketa txikia igartzen zaio. Haztapena apur bat mingarria da aurreko tibialaren tendoian. Bistazko azterketa dinamikoan oinaren flexio dortsalaren murrizketa eta eskumako aldakaren flexioaren handitze nabaritzen da. Kontaktu denbora eskuinean gutxituta dago. Hanka bakarrean jartzeko eskatuz gero, ezin dio jarrera eutsi. Beheko adarreko balorazio artikularra normala da. Beheko adarreko balorazio muskularra normala da aurreko tibialaren kasuan izan ezik (3/5 Lovet-Daniels eskalan). Azterketa neurologikoa elektrodiagnostikoz egiten da intentsitate/denbora bihurgune baten bidez. Eskubiko hankako nerbio peroneo sakona erantzun eskasa du ezkerreko hankakoarekin konparatuz. Orkatilako azterketa ortopedikoak normalak dira. Y balance testa eskasa da.
