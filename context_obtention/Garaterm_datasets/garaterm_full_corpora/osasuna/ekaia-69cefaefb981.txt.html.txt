Mikel Tous-Espelosin, Jon Ander Ogueta, Sara Maldonado-Martin 1. Sarrera Gaixotasun ez-transmisiozkoen heriotza-kausa nagusia gaixotasun kardiobaskularra (GKB) da. Hori dela eta, GKBren prebentzioa mundu osoko erakunde ezberdinen helburu nagusia da, gaixotasun hauen tratamendua hobetzea hezkuntza eta ikerkuntza profesionalaren bidez, eta bizimodu osasuntsua sustatzea [1]. Gaixotasun kardiobaskularraren arrisku-faktoreak, hala nola, gainpisua edo obesitatea, bizimodu sedentarioak eta ez-aktiboak eta hipertentsio primarioa (HTA) nabarmen handitu dira eta sarritan aldi berean gertatzen dira, eta GKB izateko arrisku esponentziala dakar [2]. Era berean, bizimodu horri tabakismoa gehitzen zaio. Horrek heriotza-tasa areagotu ditzaketen gaixotasun eta sindrome ezberdinen garapen arriskua handitzen du [3]. Hori dela eta, gehiegizko pisuarekin erlazionatutako HTAaren tratamenduan eta tabakismoan, ezinbestekoa da bizimodua aldatzeko beste estrategia batzuk bilatzea, hala nola, jarduera fisikoko (JF) interbentzioak sustatzea [4]. Horregatik, jarraibide kliniko ezberdinen arabera, HTA duten pazienteetan arrisku kardiobaskularra kontrolatzea eta ebaluatzea gomendatzen da [5]. Parametro tradizionalez gain, oxigeno kontsumo piko (VO2piko) gisa adierazitako bihotz-biriketako gaitasunaren (BBG) ezinbesteko seinaletzat hartzen da, eta arrisku-faktore aldagarri gisa agertu da GKB ez garatzeko arriskua arintzeko [6, 7]. Horrela, BBG maila eskasa hilkortasun-arriskua areagotzearekin lotu da, beste arrisku klinikoko faktore batzuk kontuan hartu gabe [6]. Era berean, gehiegizko pisua [8, 9] eta HTA [10] BBGa baldintzatzen dute. Tabako-ohiturak nazioarteko arazo garrantzitsua izaten jarraitzen du pertsona nagusien artean, gaixotasun kroniko gehienak pairatzeko arriskua areagotu dezakeen ohitura kaltegarria baita. Gainera, JF-arekiko tolerantzian eta BBG-ean eragin kaltegarria duela aitortzen dute hainbat autorek [11]. Esfortzu-proben bitartez erretzaile ohien, erretzaile pasiboeneta ez-erretzaileen artean VO2pikoa aztertzerakoan, ezberdintasun esanguratsuak behatu direlako taldeen artean. Erretzaile ohiak gaitasun aerobiko murriztuagoa aurkezten dute [12]. Aurrekoaz gain, erretzaile ohiak diren pertsonetan, bihotz-maiztasuna (BM) eta atsedeneko tentsio arterial (TA) sistoliko altuagoa behatu ohi da. Halaber, bataz besteko TA altuago bat izatera jotzen dute JF-aren ondoren. Bihotz-maiztasun areagotze horrek tabako-ohiturarekin erlazionatuta dauden bihotzeko gaixotasunak garatzeko arriskua areagotu dezake [13, 14]. Izan ere, esfortzuko egoeretan, tabako-ohitura BM gorenarekin alderantziz erlazionatzen da [12, 15]. https://doi.org/10.1387/ekaia.23880 225 Tabako-ohitura eta bihotz-biriketako gaitasuna, hipertentsioa, gehiegizko pisua, bizimodu sedentarioa eta ez-aktiboa duten pertsonengan Erretzaileen eta ez-erretzaileen arteko BBG-aren emaitza-ezberdintasunak, VO2pikoa mugatzen dituzten aldagai fisiologikoak izan ditzaketen eragin genetikoarengatik azaldu daitezke ere. Hauek eta erretzearen efektuek elkarri eragin diezaiokete. Gainera, erretzaile ohiek gizabanako ez-erretzaileek baino sedentarioagoak eta inaktiboak izateko joera dute. Ohitura ezosasuntsu hauei aurre egiteko eta hauetan hasiera saihesteko, JF erregularra azpimarratzen da baliabide bezala. Izan ere, erretzeari uzteak eta maiztasunarekin JF-a praktikatzeak gaitasun aerobikoen ohiko balioetara bueltatzeko aukera eman dezake [12, 16]. Bizimodu sedentario eta ez-aktiboaren eragina giza organismoarenean agerian jarriz, ikerketa honek planteatzen du tabako-ohiturak sor dezakeen, HTA eta obesitatea pairatzen duten eta bizimodu sedentario eta ez-aktiboa duten gizabanakoen artean ezberdintasunak izan daitezkeela BBG-a aztertzerakoan. Gainera, tabako-ohituraren ondorioz ezberdintasunak azaleratuz gero, JF-ko interbentzioaren ondoren lortutako egokitzapenak bi taldeen artean ere ezberdintasunak azaldu ditzaketela iradokitzen du. Ikerketa honek helburu izango du lehenengo mailako HTA, gehiegizko pisua, bizimodu sedentarioa eta ez-aktiboa duten gizabanakoen BBG-arengan tabako-ohiturak izan ditzakeen eraginak aztertzea eta JF interbentzio ondorengo egokitzapen-ezberdintasunak aztertzea. 2. MeTodoa 2.1. Ikerketaren diseinua (1. irudia) EXERDIET-HTA zoriz egindako eta kontrolatutako zozketa baten bidezko ikerketa zen (ClinicalTrials.gov ID: NCT02283047). Horretarako, aldez aurretik ikerketaren diseinua eta protokoloak Euskal Herriko Unibertsitateko Etika Batzordeak (UPV/EHU, CEISH/279/2014) eta Arabako Unibertsitateko Klinika Ikerketa Klinikoko Etikako Batzordeak (2015-030) onartu zituzten. Gainera, edozein datu jaso baino lehen, parte-hartzaile guztiek informatutako idatzizko baimena eman zuten. Hasieratik, zoriz esleitu zitzaien interbentzioko lau taldeetako batean hasierako probak (T0) behin eginda. Horren ondoren, astean bi saioko 16 asteko esku-hartzea izan zuten. Azkenik, interbentzioa amaitu ostean, laborategiko hasierako neurketa (T1) berak errepikatuko zitzaizkien. T0-ko eta T1-eko ebaluatzaileak berdinak izan ziren. Mikel Tous-Espelosin, Jon Ander Ogueta, Sara Maldonado-Martin 1. irudia. Ikerketaren fluxu-diagrama erreklutamendutik interbentzio amaierara. 2.2. parte-hartzaileak eta hautapen-irizpideak Ikerketan honetan parte hartu zuten gizabanakoek (n = 222) inklusio eta esklusiorako hainbat irizpide bete behar zituzten aldez aurretik. Adinaren aldetik, 18 eta 65 urte artean izan behar zuten. Bestalde, lehen mailako HTA pairatu behar zuten (TA sistolikoa 140-179 mmHg edota TA diastolikoa 90109 mmHg) edota HTA-diagnostikoa izatea. Obesitatea edo gainpisua pai- ) edota HTA-diagnostikoa izatea. Obesitatea edo gainpisua pairatu behar zuten (Gorputzeko Masa Indizea, GMI > 25 kg/m2) eta IPAQ (International Physical Activity Questionnaire) galdetegiaren eskalaren arabera bizi-estilo sedentarioa izan behar zuten. Azkenik, JF-koa egiteko denboraaukera izan behar zuten (90 minutu, bi egun astean, 16 astetan zehar). 2.3. neurketak EXERDIET-HTA lehenengo mailako HTA eta obesitatea edo gainpisua pairatzen duten parte-hartzaileek osatzen dute. Haiek guztiak, kardiologoek bidaliak. Hasierako baimena eman eta gero, parte-hartzaile bakoitzaren azterketa egin zen. https://doi.org/10.1387/ekaia.23880 227 Tabako-ohitura eta bihotz-biriketako gaitasuna, hipertentsioa, gehiegizko pisua, bizimodu sedentarioa eta ez-aktiboa duten pertsonengan 2.3.1. Bihotz-biriketako gaitasuna Bihotz-biriketako gaitasuna neurtzeko, bihotz-birika ariketa-proba erabili zen. Proba Lode Excalibur (Groningen, The Netherlands) bizikleta ergometrikoan egin zuten. Proba 40W-ko intentsitatearekin hasten zen eta minutuero 10 W igotzen zen, parte-hartzailearen guztizko akiduragatik amaitu arte; hori guztia, etengabeko elektrokardiograma-monitorizazioarekin. Parte-hartzaileei 70 rpm-ko abiadura gutxienez mantentzeko kontsigna ematen zitzaien. Honez gain, parte-hartzaileei proba aurreko orduetan ez erretzeko eskatu zitzaien. Test bakoitzaren aurretik, komertzialki eskuragarri dagoen kalibratutako orga metabolikoaren (Ergo CardMedi-soft S.S, Belgium; Ref. USM001 V1.0) laguntzaz proban zehar arnasketa bakoitzeko gas-elkartrukearen minutuko batezbestekoa neurtu zen. Horrez gain, minutuero Borg eskalaren bidez ere neurtu zen. Aldiz, TA-ak bi minutuero neurtu zitzaien. Azkenik, proba amaitu eta gero bost minutu geldirik mantendu behar ziren, minutu bakoitzeko BM-a jasoz eta bi minutuan behin TA neurtuz errekuperazio-ahalmena kontrolatzeko xedearekin. Proban zehar eta ondoren bildutako datuekin, JF-ko programan erabiliko ziren intentsitate-eremuak kalkulatu ziren parte-hartzaile bakoitzeko. Horiek kalkulatzeko, aireztapen-baliokideak erabili ziren. Atsedeneko BM-a, lehenengo atalasea, bigarren atalasea eta BMpikoa erabili ziren [17]. Oxigeno-kontsumo pikoa test-amaieran lortutako oxigeno-kontsumoaren (V O2) balio altuentzat hartu zen. Proban, esfortzu gorena lortu zela ziurtatzeko, honako adierazle hauetatik bi edo gehiago bete behar izan ziren: nahimenezko nekea (BORG eskalan > 18), arnas-elkartruke ratioa (V CO2/V O2) ≥ 1,1, aurreikusitako BM gorenaren % 85-ra heltzea eta V O2-aren edota BM-aren hazkundearen geldiera lan-karga handitu arren. 2.3.2. Antropometria eta gorputz-konposizioa Antropometria eta gorputz-konposizioa International Society for the Advancement of Kinanthropometry gidalerroei jarraituz burutu ziren, altuera, gorputz-masa totala (GMT), GMI eta gerri eta aldakako perimetroak lortuz. Gainera, inpedantzia bioelektrikoaren (Tanita, BF 350) analisi baten bitartez, gantz gabeko masa (GGM) eta gantz-masa (GM) eskuratu ziren. 2.3.3. Tabako-ohitura eta kantitatea Parte-hartzaileen tabako-ohitura erregistratzeko ea erretzen zuten galdetzen zitzaien datu pertsonalak jasotzen ziren une berean. Erantzuna positiboa izanez gero, egunean erretzen zuten zigarro kopurua galdetzen zitzaien. Gainerako erretako substantziei ez zitzaien erreferentziarik egiten, soilik tabakoari. Mikel Tous-Espelosin, Jon Ander Ogueta, Sara Maldonado-Martin 2.3.4. Bizi-estiloa IPAQ-aren bidez gizabanako bakoitzaren bizimodua aztertu zen, biziestilo sedentarioa zeukaten ala ez zehazteko asmoz. 2.4. Interbentzioa Hasierako neurketak egin ondoren, parte-hartzaile bakoitza interbentzioaren lau taldeetako batean zoriz esleitua izan zen. Parte-hartzaile guztiek banaka diseinatutako dieta-hipokaloriko bat jaso zuten. — Atentzio Kontrol taldea (AKT): jarduera fisikoaren inguruko gomendioak ere jaso zituzten. Gainbegiraketa barik, neurrizko intentsitatean 5-7 egunez jardutea (bizikleta, ibiltzen, igeriketa) zuten helburua. — Ariketa Fisiko taldea (AFT): hiru taldetan banatuak izan ziren, JF moderatu jarraiko taldearen, JF interbaliko luzeko taldearen eta JF interbaliko motzeko taldearen artean. Interbentzioak astean JF-ko bi saio zituen, 16 asteko iraupenarekin. Gainera, saio-egunak jarraiak izatea saihestu zen. Beste alde batetik, saio guztien hasieran eta bukaeran TA neurtu zen eta saioan zehar jardueraren intentsitatea era objektiboan kontrolatu zen BM-aren arabera, pultsometroen laguntzaz. Aldi berean, Borg eskalaren bitartez (6-20) era subjektiboan intentsitatearen pertzepzioa kontrolatzen zen. Ariketa fisiko taldeen saioak hiru zati zituen, hasierako 10 minutuko beroketa, zati nagusia eta 10 minutuko barealdia. zati nagusiko intentsitatea eta bolumena progresiboki handitzen zitzaien jarduera aerobikoaren atalean (bizikleta eta zinta, astean behin bakoitzak). Bestalde, indar ariketak betetzen zituzten. Aldiz, jarduera aerobiko interbalikoen taldeetan protokolo bati jarraitu zitzaion interbentzioan zehar. Intentsitate altuko tarteak 4 minutukoak eta intentsitate moderatuko tarteak 3 minutukoak ziren zintaren kasuan, eta 30 segundoko intentsitateko altuko tarteak eta minutu bateko intentsitate moderatuko tarteak bizikletarako. Aipatu beharra dago protokolo osoa argitaratuta dagoela jada [18]. 2.5. analisi estatistikoa Aldagai guztien T0 balioak atera ziren analisi deskriptiboaren bidez, eta haiek alderatu ziren AKT eta AFT taldeetako erretzaileen (ERT) eta ez-erre tzaileen (EERT) artean, bi sailkapen talde berri sortuz. Horretarako, lagin independenteko T de Student-aren bitartez egin zen. Hau, lortutako hasierako datuetan ezberdintasunik bazen behatu nahian. Lortutako hasierako balioen (T0) eta amaierako balioen (T1) ezberdintasunak aztertu ziren. https://doi.org/10.1387/ekaia.23880 229 Tabako-ohitura eta bihotz-biriketako gaitasuna, hipertentsioa, gehiegizko pisua, bizimodu sedentarioa eta ez-aktiboa duten pertsonengan Aztertutako aldagai bakoitzeko aldaketa ikusteko, erlazionatutako laginentzako T de Student-aren bitartez egin zen. Alde batetik, ERT-ren T0 vs. T1 eta bestetik EERT-aren arteko T0 vs. T1. Azkenik, ERT eta EERT arteko aldaketen ezberdintasunak behatzeko, bariantza-analisia (ANOVA) erabili zen. Efektuaren tamainak interpretatzeko Cohen-en indikatzaile-erreferentziak erabili ziren, efektuak txikia (d = 0,2), ertaina (d = 0,5) eta handia (d = 0,8) balioetan sailkatuz. Emaitzak bataz beste ± desbiderapen estandarra bezala adierazten dira. Ezberdintasunak estatistikoki esanguratsutzat hartu ziren P Mikel Tous-Espelosin, Jon Ander Ogueta, Sara Maldonado-Martin Hamasei asteko interbentzioaren ondorengo efektuak behatu zitezkeen neurtutako parametro guztietan, bai ERT-an bai EERT-an (2. taula). Horrela, GMT-ren kasuan bi taldeek hobekuntza esanguratsuak (P 0,05). https://doi.org/10.1387/ekaia.23880 231 Tabako-ohitura eta bihotz-biriketako gaitasuna, hipertentsioa, gehiegizko pisua, bizimodu sedentarioa eta ez-aktiboa duten pertsonengan 4. ezTabaIda Ikerketa honen helburua izan da HTA primarioa, gainpisua/obesitatea, bizimodu sedentarioa eta ez-aktiboa duten gizabanakoetan tabakoohiturak BBG-an duen eragina aztertzea. Horrez gain, jarduera fisiko aerobikoko programa baten ondoren BBG-ean izandako egokitzapenak aztertzea du helburu, ERT-aren eta EERT-aren artean, haiek ezberdintasun esanguratsuak aurkezten zituzten ala antzekoak ziren aztertzeko xedearekin. Hau horrela, emaitza esanguratsuak hauek dira: (1) interbentzio aurreko bi taldeen artean, GMT, GMI eta GM ezberdintasun esanguratsuak azaldu ziren, ERT-ak balio altuagoak aurkeztuz; aldiz, GGM-an balio esanguratsu baxuagoak azaldu ziren EERT-rekin konparatuta. Aztertutako V · O2piko eta METpiko adierazleek ez zuten taldeen arteko ezberdintasun esanguratsurik izan interbentzio aurrean; (2) interbentzio ondoren bi taldeek independenteki aztertuta, GMT, GMI eta GM balioen jaitsiera esanguratsua izan zuten; GGM, V O2piko absolutua, V O2piko erlatiboa eta METpiko-aren balioek bi taldetan esanguratsuki igo zuten; (3) ERT eta EERT-aren aldaketa-deltan, GM eta GGM parametroetan ezberdintasun esanguratsuak izan ziren ERT-ak hobekuntza hobeak azalduz bi aldagaietan; V O2piko absolutuan, V O2piko erlatiboan eta METpiko-an, ordea, ez zen taldeen arteko aldaketadeltako ezberdintasun esanguratsurik agertu. Hasieran aipatu den bezala, obesitateak eta tabako-ohiturak, gaixotasun koronario bat pairatzeko arrisku nagusietariko bi dira [19]. Gainera, BBGrengan izan dezaketen eragin mugatzaile eta kaltegarria egiaztatu egin da aurretik autore ezberdinen arabera. Alde batetik, gehiegizko gantz-metaketak giharren O2 erabilera eragiten duen ekintza inhibitzailearengatik. Bestetik, tabakoa erretzearen ondorioz O2 garraio-ahalmen baxuagoak biriketako hemodinamikan eta hemodinamika sistemikoan duen eraginagatik [8, 12, 13]. Ikerketaren ERT- eta EERT-aren GMI balioak aztertuz, obesitate-balioetan kokatzen direla beha daiteke (ERT, 33,7 ± 4,6 kg · m–2; EERT, 31,8 ± 4,1 kg · m–2) [20]. Talde biek GMI baliokidearen arabera obesitate balioak azaldu arren, haien arteko ezberdintasun esanguratsuak aurkeztu zituzten hasierako neurketetan, ERT balio altuagoekin. Bigarren eskuko erretzaileen eta erretzaileen BBG-an tabako-ohiturak zituen eraginak aztertu zituen beste ikerketa batek jada izan zituen emaitza horiek. Azken honetan, erretzaile ohiek bigarren eskuko erretzaileek baino GMI altuagoa zuten, eta aldi berean, bi talde hauek ez-erretzaileek baino balio altuagoak azaltzen zituzten esanguratsuki [12]. Era berean, erretzaileen eta ez-erretzaileen artean BBG-a eta GMI aldaketak aztertzen zituen beste azterketak, erretzaile taldeak epe luzean GMI hazkunde azkarragoa eta handiagoa jasaten zuela ere iradoki zuen [21]. Mikel Tous-Espelosin, Jon Ander Ogueta, Sara Maldonado-Martin Horrez gain, tabako-ohituraren eta GMI-aren arteko erlazioa elikaduelikadura-ohitura ezberdinekin ere lotu daiteke. Tabakoa erretzeak energia handiaezberdinekin ere lotu daiteke. Tabakoa erretzeak energia handiagoko elikagaien kontsumoarekin eta elikadura okerrago batekin korrelazioa duela azaldu delako. Erretzaile ohiak elikagai osasuntsuagoak jateko ohitura gutxiago aurkezten dute [22]. Erretzaile-taldeak GMT eta GM balio esanguratsuki altuagoak aurkeztu zituen hasierako neurketetan EERT-a eskuratutakoekin konparatuz. Nikotinak bultza dezakeen hormona-aktibazioarengatik izan daiteke hori. Organismoaren intsulinarekiko erresistentzia areagotzeko arriskua duena. Gainera, adiponektina izeneko proteinaren mailak jaitsi egiten ditu. Proteina horrek intsulinarekiko sentikortasuna hobetzen du, eta tabakoa erretzearekin alderantzizko erlazioan dago. Horren ondorioz, eragindako intsulinarekiko erresistentziak zeharkako era batean gerrialdeko obesitatearen efektua sor dezake [23]. Beste alde batetik, lipasa lipoproteinaren maila baxuagoak eta entzima glukolitikoen jarduera urriagoa behatu dira erretzaile gizabanakoetan. Lipasa lipoproteinak, triglizeridoak kilomikroietan eta dentsitate baxuko lipoproteinetan hidrolizatuko ditu, gihar eskeletikoaren eta ehun adiposoaren gantz azido askeen xurgapena estimulatzeko helburuarekin energia biltzeko. Ondorioz, lipasa lipoproteinaren jarduera oztopatuagoak odoleko triglizerido-kontzentrazio altuagoa bultza dezake, glukosa-metabolismoa ere oztopatzeko arriskuarekin. Azkenik, nikotinak serotoninan, norepinefrinan eta burmuinean eragin dezaketen beste faktoreen askapena bultza dezake, gosea areagotuz eta ratio metabolikoa erlaxatuz [23]. Horregatik, erretzeari uzteak obesitatea duten gizabanakoen kasuan pisu-galerak eta GMI-aren jaitsiera eragin ditzakeela iradokitzen dute aurreko ikerketek [24]. Hau horrela, EERT-ak eta ERT-ak zuten GGM balioen ezberdintasun esanguratsuak (p = 0,028) ere azaldu daitezke, ez-erretzaileen taldearen balioak (GGM = 66,1% ± 7,7) ERT-arenak (GGM = 62,6% ± 8,4) baino altuagoak zirelako. Ikerketaren helburu nagusietariko bat hasierako neurketetan ERT-ren eta EERT-ren arteko BBG-a ezberdintasun aztertzea zen. V O2piko absolutuari (ERT, 2,1 ± 0,6 L · min–1; EERT, 2 ± 0,5 L · min–1) eta M ETpiko-ari (ERT, 6,4 ± 2; EERT, 6,4 ± 1,5) arreta jartzen bazaio eta taldeen batezbesteko adina kontuan hartuz, talde biek BBG oso antzekoa eta ertain-baxua dutela aitortu daiteke [25,26]. Izan ere, aurreko bibliografiak erretzaileen eta ez-erretzaileen arteko ezberdintasun esanguratsua aurkitu arren [11-13, 27], ikerketa honetako hasierako neurketetan ERTren eta EERT-ren arteko ezberdintasun esanguratsurik ez ziren azaldu, ez V O2piko absolutuan (P = 0,424), V O2piko erlatiboan (P = 0,824) ezta METpiko-an (P = 0,923), baina parte-hartzaile guztiak gainpisua eta HTA pairatzen zutela kontuan hartu behar da. https://doi.org/10.1387/ekaia.23880 233 Tabako-ohitura eta bihotz-biriketako gaitasuna, hipertentsioa, gehiegizko pisua, bizimodu sedentarioa eta ez-aktiboa duten pertsonengan Ikerketa honen bigarren helburua zen JF-ko 16 asteko interbentzioaren ondorengo ERT-an eta EERT-an lortutako egokitzapenak taldeen artean alderatzea, BBG-ean ezberdintasun esanguratsurik izan zitezkeela behatzeko asmoz. Interbentzioaren ondoren, espero zen bezala, talde biek V O2piko absolutuan, V O2piko erlatiboan eta METpiko-an hobekuntza esanguratsuak lortu zituzten talde bakoitza independienteki aztertzen badira, hau da, T0 vs. T1. Hau horrela, V O2piko absolutuan bi taldeek hobekuntza esanguratsuak lortu zituzten, haien arteko ezberdintasunik azaldu gabe (ERT, 2,4 ± 0.8 L · min–1; EERT, 2,4 ± 0,6 L · min–1). Beste alde batetik, V · O2piko erlatiboan eta METpiko-an taldeen arteko lortutako hobekuntzak aztertzerakoan ezberdintasunak ez ziren behatu (EERT, % 29; ERT, % 27, P > 0,05). Bestalde, ERT-ren eta EERT-ren artean bai GM-an bai GGM-an ezberdintasun esanguratsuak aurkitu ziren interbentzioak eragindako hobekuntzetan. ERT-ak % 4-ko hobekuntza handiagoa jasan zuen EERT-aren aurrean. Emaitza hauen ezberdintasuna izan daiteke JF-ak gihar zuntzen gaitasun oxidatiboa eraldatzeko, intsulinarekiko sentikortasuna handitzeko, glukosaren homeostasia hobetzeko eta adiponektinen maila igotzeko duen gaitasunarengatik. ERT-an ordura arte nikotinaren ondorioz oztopaturik egon zitezkeelako eta JF-ak erretzearen kaltea orekatu ahal izan zuelako [23, 28, 29]. Amaitzeko, ikerketa honek aurkezten dituen mugak azaldu beharra dago. Lehenik eta behin, erretzaileen prebalentzia oso baxua zen (% 12). Horrek esan nahi du laginen arteko ezberdintasun oso altua. Etorkizunera begira, tabako-ohiturak BBG-ean duen eragina aztertu nahi izanez gero, taldeen estratifikazioa orekatuagoa izan beharko litzateke emaitza esanguratsuak lortu ahal izateko. Gainera, egokiagoa izango litzateke tabako erretzaile izaten daramaten denboragatik eta erretako zigarro kopuruarengatik sailkatze-metodo bat erabiltzea, soilik erretzaile eta ez-erretzaile taldeen estratifikazioa egin ordez. Gainera, nikotina-mailak ezagutzeko baliabiderik ez ziren erabili, soilik erretzen zuten ala ez galderari erantzun behar zioten, eta erretzekotan, zenbat zigarro egunean. Aldiz, metodo zehatzagoak daude erretzaileen sailkapen espezifikoago bat egiteko, Fagerström Test for Nicotine Dependence testa, adibidez, etorkizunera begira emaitzen sendotasuna hobetu dezaketenak [12]. 5. ondorIoak Tabako-ohitura (ERT vs. EERT) kontuan hartu gabe, ariketa fisikoaren interbentzioak BBG-an efektu onuragarriak eragin zituen hipertentsioa, gehiegizko pisua, bizimodu sedentarioak eta ez-aktiboak ziren pertsonetan. Bestalde, ERT-an aurkitutako ondoriorik onuragarrienak, EERT-arekin al-
