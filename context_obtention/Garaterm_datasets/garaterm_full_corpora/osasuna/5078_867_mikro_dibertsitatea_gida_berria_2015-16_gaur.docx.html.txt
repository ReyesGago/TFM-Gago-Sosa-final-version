MIKROORGANISMOEN DIBERTSITATEA IRAKASGAIAREN AZALPENA ETA TESTUINGURUA ZEHAZTEA Irakasgaiaren helburua ikasleak mikroorganismoen anistasuna ulertzea da. Horretarako, sailkapen taxonomikoan erabiltzen diren diren irizpideak ikasi ondoren mikroorganismo prokarioto, eukarioto eta azelularren ezaugarri orokorrak, egiturazkoak eta fisiologikoak deskribatuko dira. Gainera, mikroorganismoek biosferan zein gizakiengan duten garrantzia ere azalduko da eta patogenesian eragiten duten faktoreak baita ostalariaren babes-mekanismoak ere ikusiko dira. Bestalde, ikasleak Industri-Mikrobiologia eta Ingurumen-Mikrobiologia arloen hastapenak ezagutuko ditu. Irakasgai hau egin baino lehen Mikrobiologia irakasgaia gaindituta edukitzea gomendatzen da. Bestalde, komenigarria da Mikroorganismoen Dibertsitatea gainditzea Fisiologia Mikrobianoa, Ingurumen Mikrobiologia eta Mikrobiologia Aplikatua egin aurretik. Irakasgai honetan lortuko diren gaitasunak oso erabilgarriak izango dira Biologiarekin erlazionatutako edozein arlotan lan egin ahal izateko (ikerkuntza, osasungintza, nekazaritzako elikagaien industria, farmazia-industrian, ingurumena, hezkuntza ...) GAITASUNAK / IRAKASGAIA IKASTEAREN EMAITZAK Irakasgai honetan landuko diren gaitasunak honakoak dira: 1. Mikroorganismoen dibertsitatea ezagutzea. 2. Mikroorganismoek ingurunean betetzen duten funtzioa azaltzea. 3. Mikroorganismoek industria-mailan duten baliagarritasuna estimatzea. 4. Mikroorganismoek giza-osasunean duten garrantzia baloratzea. 5. Lagin naturaletan dagoen mikroorganismoen dibertsitatea adieraztea. Gainera, hurrengo zeharkako gaitasunak ere landuko dira: 1. Analisi, sintesi, antolaketa eta plangintza gaitasunak garatzea. 2. Pertsonen arteko harremanen gaitasuna garatzea, taldeko lana hobetzeko. 3. Arrazoibide zuhur eta kritikoa lantzea. 4. Ikaskuntza autonomoa ahalbidetuko duten tresnak eskuratzea. EDUKI TEORIKO-PRAKTIKOAK Teoria eskolak. Gai-zerrenda: 1 Gaia. Mikroorganismoen taxonomia eta dibertsitatea. Kontzeptua. Ezaugarri taxonomikoak eta beraien zehaztapena. Mikroorganismoen filogenia. 2 Gaia. Arkeoak. Arkeoen ezaugarri orokorrak. Arkeoen sailkapena. Crenarchaeota Phylum-a. Euryarchaeota Phylum-a. Metanogenoak. Haloarkeoak. Beste euriarkeota batzuk. 3 Gaia. Proteobakterioak. Heste-proteobakterioak. Vibrio eta antzeko generoak. Pseudomonas. Beste proteobakterio batzuk. 4 Gaia. Beste bakterio Gram negatibo batzuk. Zianobakterioak eta beste bakterio fototrofo batzuk. Bacteria Domeinuaren antzineko adarrak. Planktomizetoak. Klamidioak. Espiroketoak. 5 Gaia. Bakterio Gram positiboak. Firmicutes Phylum-a. Actinobacteria Phylum-a. 6 Gaia. Onddoak. Onddoen zelulen egitura. Elikadura eta metabolismoa. Ugalketa. Sailkapena eta talde nagusiak. 7 Gaia. Protistoak. Aurkezpena. Banaketa. Elikadura. Morfologia eta egitura. Atseden-formak.Ugalketa. Sailkapena eta talde nagusiak. 8 Gaia. Birusen orokortasunak. Birioiaren egitura. Birusak ikertzeko metodoak. 9 Gaia. Birusen ugalketa-ziklo desberdinak. Aurkezpena. Ziklo litikoa. Ziklo lisogenikoa. Birusen infekzioak zelula ostalarian eragindako ondorioak. 10 Gaia. Birusen taxonomia eta dibertsitatea. Beste zoltzaile azpizelular batzuk. Birusen sailkapena. Prokariotoen birusak. Eukariotoen birusak. Biroideak eta prioiak. 11 Gaia. Mikroorganismoak eta beste bizidun batzuen arteko harremanak. Mikroorganismoen arteko harremanak. Mikroorganismo-landareen arteko harremanak. Mikroorganismo-animalien arteko harremanak. Mikroorganismoak eta gaixotasun infekziosoak. 12 Gaia. Mikroorganismoak ingurumenean. Mikroorganismoen ekologia arloan erabilitako metodoak. Ziklo biogeokimikoak. Mikroorganismoen ekosistemak. 13 Gaia. Industri Mikrobiologia eta Mikrobiologia Aplikatua. Mikroorganismoak eta elikagaiak. Industri Mikrobiologiaren ekoizkin nagusiak. Biodegradazioa eta biorremediatzea. Praktika eskolak. Gai-zerrenda: 1. Mikroorganismoen isolaketa eta identifikazioa. 2. Interes aplikagarria duten mikroorganismoen behaketa. 3. Mikroorganismo eukariotoen behaketa. 4. Bakteriofagoen detekzioa. METODOLOGIA - Eskoletan irakasleak egingo duen teoriaren azalpena - Ikasitako kontzeptuen aplikazio esperimentala - Irakasgaiarekin erlazionatutako gai espezifikoen prestaketa, aurkezpena, eta eztabaidatzea - Zalantzen ebazpena eta orientazioa - Proba idatziak eta praktikoak IRAKASKUNTZA MOTAK Eskola mota M S GA GL GO GCL TA TI GCA Ikasgelako eskola-orduak 35 10 15 Ikasgelatik kanpoko orduak 52.5 15 22.5 EBALUAZIO-SISTEMAK Ebaluazio mistoaren sistema Azken ebaluazioaren sistema KALIFIKAZIOKO TRESNAK ETA EHUNEKOAK GARATU BEHARREKO IDATZIZKO AZTERKETA %60 PRAKTIKAK EGITEA (ARIKETAK, KASUAK EDO BURUKETAK) %25 TALDEKO LANAK %7.5 LANEN, IRAKURKETEN... AURKEZPENA %7.5 OHIKO DEIALDIA: ORIENTAZIOAK ETA UKO EGITEA Eskola magistraletan azaldutako teoria galdera laburrez osatutako azterketa idatzi baten bidez ebaluatuko da (%60, gutxieneko nota: 5/10). Galdera bakoitza baloratuko da ondokoak kontuan hartuta: erantzunaren zuzentasuna eta zehaztasuna, laburbiltzeko gaitasuna, adierazteko argitasuna, eta gramatika zein ortografia-egokitasuna, bereziki mikroorganismoen izenak idazteko orduan. Irakasgaia gainditzeko azterketan gai osoaren ezagupen orekatua eskatuko da. Irakasgaia gainditzeko azkeneko azterketa teoriko hau derrigorrez aprobatu behar da. Praktiken ebaluazioan (%25, gutxieneko nota: 5/10) ondokoak hartuko dira kontuan: 1) Lortutako abileziak azterketa praktiko baten bidez ebaluatuko dira; 3) Ikasitako kontzeptuen aplikazioa idatzitako galde-sortaren bidez ebaluatuko da. Ikasleak praktikak gaindituta izan beharko ditu azkeneko azterketa teorikoa egiteko. Mintegi monografikoak ebaluatzeko (%15) idatzitako lanaren zein ahozko aurkezpenaren kalitatea, edukinaren egokitasuna baita informazio-igorpenaren eraginkortasuna ere, hartuko dira kontuan. Graduko eta Lehenengo eta bigarren zikloko ikasketen Gestiorako Araudian, 43.1 c atalean adierazten den bezala: Ikasleari, justifikatutako arrazoiengatik (lanari lotutako arrazoiak, genero indarkeriaren biktimak, erditzea, adopzioa, ume harrera edo hiru urtetatik beherako seme-alaba edo minusbaliatutako pertsonak izatea bere kargura; %33ko ezintasun maila edo handiagoa duten ikasleak; goi-mailako kirolaria; bidaiak edo denbora asko eskatzen duten kultur eta arte-jarduerak; goi mailako beste ikasketa batzuekiko bateragarritasuna; eta mota desberdinetako karguekiko bateragarritasuna: kargu politikoak, sindikalak, ikasleen ordezkaritza, elkarteetakoak, GKEkoak edo beste batzuk) ezin bazaio egin proposatutako ebaluazioa, bukaerako proba bakarra egingo zaio, irakasgaiko jakintzak eta gaitasunak bereganatu dituela egiazta dezan. Bukaerako probaz gain, ikasleak irakasgaiko gaitasun praktikoak bereganatu dituela egiaztatu beharko du. Mikroorganismoen Dibertsitatean justifikatutako arrazoiak dituzten ikasleei eskaintzen zaien ordezko ebaluazio-sistema honakoa da: TRESNA Kalifikazio portzentaia Azken azterketa %75 (gutxieneko nota 5/10) Praktikak %25 (gutxieneko nota 5/10) Guztira %100 Irakasgaia gainditzeko irakasgai osoaren ezagupen orekatua eskatuko da. EZOHIKO DEIALDIA: ORIENTAZIOAK Ezohiko deialdian ohiko deialdia ebaluatzeko azaldutako irizpide berberak erabiliko dira. Kasu honetan, praktikak edota mintegiak ikasturtean bertan gaindituta izatekotan, haien kalifikazioak mantenduko dira eta proba idatzia besterik ez da egingo. NAHITAEZ ERABILI BEHARREKO MATERIALAK Praktika protokolo eta koadernoa. Laborategiko mantala. Errotulatzaile iraunkorra. BIBLIOGRAFIA Madigan, M.T.; Martinko, J.M.; Parker, J. (2007). Brock Mikroorganismoen Biologia. 9. argitaldiaren itzulpena (euskaraz). UPV/EHUko Argitalpen Zerbitzua. I Madigan, M.T.; Martinko, J.M.; Bender, K., Buckley, D., Stahl, D. (2015). Brock Biología de los Microorganismos. 14. arg. (gaztelaniaz). Pearson Educación. Madrid. Madigan, M.T.; Martinko, J.M.; Bender, K., Buckley, D., Stahl, D. (2015). Brock Biology of microorganisms. 14ª Ed. (ingelesez). Pearson. England. Willey, J.M.; Sherwood, L.M.; Woolverton, C.J. (2009). Microbiología de Prescott, Harley y Klein. 7. arg. (gaztelaniaz). MacGraw-Hill. Interamericana. Tortora, G.J.; Funke, B.R.; Case, C.L. (2007). Introducción a la Microbiología 9. arg. (gaztelaniaz). Editorial Médica Panamericana, Madrid. Vázquez Esteves, C. et al. (2014). Microbiología. Cuestiones y casos prácticos resueltos, 1ª Ed. (gaztelaniaz). Pearson Educación, Madrid. Sakontzeko Bibliografia Falkow, S.; Dworkin, M. 2006. The prokaryotes: a handbook on the biology of bacteria. Springer-Verlag Hausmann, K.; Hülsmann, N. 1996. Protozoology. Thieme Medical Publishers Inc. Wagner E.K. y otros. 2007. Basic Virology, 3ª ed. Wiley. Webster, J.; Weber, R. 2007. Introduction to the Fungi. Cambridge University Press. Hoggs, S. 2005. Essential Microbiology. Wiley. Aldizkariak Investigación y Ciencia. Nature Reviews Microbiology. Elhuyar. Zientzia eta Teknologia. Interneteko helbide interesgarriak - Brock-erako sarbidea: http://www.aw-bc.com/brock/ - Prescott-erako sarbidea: http://highered.mcgraw-hill.com/sites/0072556781/student_view0/ - "ON-line" dauden zenbait liburutarako sarbidea: Microtextbook http://www.microbiologytext.com/ - The Microbe World: http://www.microbeworld.org/ - MicrobeWiki (Mikrobiologiari buruzko zenbait aspektu interesgarri, "wiki" eran): http://microbewiki.kenyon.edu - D. Kunkel-ek egindako mikroorganismoen argazkiak: http://www.denniskunkel.com/ - MicrobiologyBytes. http://www.microbiologybytes.com - Doctor Fungus: http://www.doctorfungus.org - The American Society for Microbiology: http://www.asm.org - Sociedad Española de Microbiología: http://www.semicro.es
