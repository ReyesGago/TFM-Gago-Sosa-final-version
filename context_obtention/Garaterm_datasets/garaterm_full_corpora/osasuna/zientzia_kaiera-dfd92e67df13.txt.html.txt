Asier Anabitarte: “Gune berdeek 11 eta 13 urteko gazteen arreta hobetzen laguntzen dute” #Zientzialari (176) Gaztetatik irakatsi digute natura zaindu behar dela eta, esaterako, zuhaitzik gabe ezingo ginatekeela bizi. Beti esan ohi da berdeguneek gizakien bizitza hobetzen dutela. Beraz, eragina izango luke gure etxebizitzen alboan berdeguneak izatea? Nolakoa litzateke eragin hori? Berdeguneen eta osasunaren arteko harremana oso estua da eta lau bide nagusietan ematen da. Lehena arintzeekin lotutakoa da, izan ere, mota honetako espazioek ingurumen faktore negatiboak arintzen dituztela dioten ikerketak daude. Bigarren bidea, estresa eta arretarekin lotutakoa da, gune berdeek alderdi hauek hobetzen dituztela ziurtatzen duten bi teoria garrantzitsu baitaude (Stress Reduction Theory eta Attention Restoration Theory). Beste ildoetako bat gaitasunen garapenarekin etorriko litzateke, hau da, ariketa fisikoa egitera bultzatzen duten guneak direnez giza-kohesioa indartzen laguntzen dute. Azkenengo bidea immunitate-sistemaren ingurukoa da, izan ere gorputzaren aspektu hau hobetzen duten tokiak ere badirela ondorioztatu da. Gune berdeen inguruko ezaugarri zein onurak ezagutzeko, UPV/EHUko EANPsi ikerketa-taldeko Asier Anabitarte ikertzailearekin bildu gara. “Zientzialari” izeneko atal honen bitartez zientziaren oinarrizko kontzeptuak azaldu nahi ditugu euskal ikertzaileen laguntzarekin.
