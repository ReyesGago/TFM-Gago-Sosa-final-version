Gorka Santamarina-García, Gustavo Amores, Mailo Virto 1. Sarrera 2009. urtetik 2050. urterako populazioa heren bat handituko dela aurreikusi da; hau da, 2.300 milioi biztanleko igoera bat, garapen-bidean dauden herrialdeei dagokiena batez ere. Demografia-handitze horrek elikagaien gaur egungo produkzioaren azterketa eskatzen du. Beste era batean esanda, 2050. urterako elikagaien ekoizpena % 70 handitu beharko litzateke 9.100 milioi pertsona elikatzeko. Besteak beste, zerealen eskaera igo beharko litzateke, bai gizakien bai guk hazitako animalien kontsumorako, oraingo 2.100 milioi tonatik 3.000 milioi tonara. FAoren arabera, helburu hori lortzeko, garapen bideko herrialdeen elikagai-produkzioa bikoiztea lortu beharko litzateke, oraindik ustiatzeko lur-eremu handiak daudelako. Hala ere, produkzio-igoera horren bideragarritasuna ez dago hain argi [1]. Elikagaien Segurtasuneko Europako Agintaritzak (EFSA) klima-aldaketak Europan izan dezakeen eragina aztertu du. Deforestazioaren eta prozesu industrialen errekuntzetan sorturiko berotegi-efektuko gasen ondorioz gertatuko dira, besteak beste, lehortzeak, karbono dioxidoaren (Co2) kontzentrazioen bikoizketak edo hirukoizketak (350-400 ppb-tik 8001.200 ppb-ra) edota tenperaturen handitzeak (2-5 °C-an) [2]. ondorioz, elikagaien produkzioaren errendimenduan heren baterainoko aldakortasuna gerta daiteke. Horrekin batera, uztak lehenago helduko dira eta horrek eragina izan dezake elikagaien kalitatean, bai eta kaltegabetasuna kolokan jarri ere, plagen eta gaixotasunen agerpenarekin. esaterako [3, 4]. Klima-aldaketak elikagai mota bakoitzean izango duen eraginari dagokionez, inpaktu aipagarrienak zerealek jasango dituztela uste da. Baliteke etorriko diren aldaketetara egokitzeko gai ez izatea, gainera [5]. Barazkien kasuan, landareen fisiologiari eragingo dio, fotosintesia aldaeraziz eta arnasketa areagotuz. Adibidez, azaloreak ez baldin badu jasotzen behar dituen hotz-orduen kopurua, eragotzirik gera daiteke haren hazkuntza. Era berean, itsasoan gertatuko diren aldaketa fisikoen eta kimikoen ondorioz, arrainen, moluskuen eta zefalopodoen hazkuntza eta bizirautea zailduko litzateke eta arrainentzat garrantzitsuak diren koralezko uharrien hazkuntza motelduko edo galaraziko litzateke [5]. Bestalde, nahiz eta abere-produktuak berotegi-efektuko gasen % 12ren eragileak izan [6], gaur egungo per capita kontsumoarekin aurrera jarraitzeko, 2050. urterako 200 milioi tona handitu beharko litzateke okelaren produkzioa [1]. orduan, igoera horrek ez luke klima-aldaketa areagotuko? zeintzuk izan daitezke etorkizuneko elikagaiak ez baldin bada nahikoa gaur egungo produkzioa handitzea? 2018ko urtarrilaren 1etik aurrera, indarrean dago Europar Batasuneko Estatu kide guztietan 2283/2015 (EB) Arautegia, 2015eko azaroaren 25ekoa, Europako Parlamentuak eta Kontseiluak argitaratutakoa eta elika- , Europako Parlamentuak eta Kontseiluak argitaratutakoa eta elikagai berrien ingurukoa dena. Elikagai berrien definizioan, 1997ko maiatzaren 15aren aurretik Europar Batasuneko biztanleen elikaduran kopuru esan- Intsektuak, etorkizuneko elikadura? guratsuetan kontsumitu izan ez diren elikagaiak sailkatzen dira, animalia osoz edo zatiz osaturikoak edo animalietatik isolatzen edo ekoizten direnak barne [7]. Horien artean, intsektuak etorkizuneko elikaduraren hautabide gisa sailkatzen dira, ohiko iturriak nahikoak izango ez direlako ustean [8] eta, orobat, intsektuen ingurumen-inpaktua txikiagoa delako, elikagaien konbertsio-koefiziente altua dutelako eta, gainera, nutrizioaren aldetik erakargarriak direlako [9, 10]. 2. Gaur eGunGo eGoera eta kontSumoa munduan Intsektuen kontsumoa edo entomofagia, gutxienez duela 7.000 urte inguru sortu zen, naturako elikagaien bilketa primitiboa egiten zenean [11, 12], hau da, bizimodu nomadan. Gizakia bizimodu sedentariora aldatzean, animalien etxekotzea gertatu zen, eta animalia handiak lehenetsi ziren horretarako (bai ematen zuten haragi kantitateagatik bai bigarren mailako produktuengatik, esnea edo larrua, adibidez); intsektuek elikagai gisa zuten interesa, berriz, murriztuz joan zen denborarekin. Hala ere, geroagoko zenbait erlijiotan erreferentzia egiten zaio intsektuak jateari: Judaismoko eta Kristautasuneko Lebitarren Liburuan (11:21), adibidez: «horietatik jan ditzakezue: otiak espeziaren arabera, oti suntsitzailea espeziearen arabera, kilkerrak espeziearen arabera eta matxinsaltoak espeziearen arabera»; edo Islamean, non otiak kontsumitzea baimentzen den (Sahih Muslim, 21.4801). Era berean, erreferentzia historikoek ere intsektuen kontsumoaren berri ematen dute: K.a. 384-322 bitartean, Aristotelesek Historia Animaliumen zioen: «txitxar larba zoruan ninfa bilakatzean, hots, azkeneko muda aurretik, zapore hoberena du»; edo Antzinako Erromako Plinio zaharrak Historia Naturalisen deskribatzen zuen plater gutiziagarri bat, Cerambyx cerdo kakalardo longikornearen larbarekin (cossus izenez ezaguna zena) egindakoa [12, 13]. Gaur egun arte, mendebaldeko gizarte hiritartuetan ez dira kontsumitu izan intsektuak, kulturalki onartuak ez direlako, sentsorialki deigarriak ez direlako edota jokaera primitibo batekin erlazionatzen direlako [8, 14, 15]. Hala eta guztiz ere, historian zehar ugari dira hasieran onartu ez ziren eta gerora onartu izan ziren elikagaien adibideak. Adibidez, Britainia Handian tomateak 200 urtez izan ziren baztertuta edo Estatu Batuetan otarrainak esklaboentzako elikagai hutsaltzat jotzen ziren, luxuzko elikagai bihurtu aurretik [6]. 2018. urtetik aurrera, Europan elikagai berri gisa sailkatu dira intsektuak [8] eta etorkizuneko elikaduraren iturri nabarmentzat jotzen ari dira; besteak beste, oraingo proteina-iturriak nahikoak izango ez direlako eta duten nutrizio-profila orekatua delako [13]. Hain zuzen ere, herrialde txiroetan ezinbestekoak izan dira oinarrizko nutrienteen gabeziei aurre egi- Gorka Santamarina-García, Gustavo Amores, Mailo Virto teko [16]. Beraz, giltza izan daitezke mundu mailako desnutrizio- zein gosete-arazoak konpontzeko (esaterako, malnutrizio proteiniko-energetikoa) [8, 15, 17]. Era berean, baliagarriak izan daitezke gaur egungo zenbait arazori aurre egiteko; esaterako, ingurumeneko arazoak (hazkuntza kontrolatuarekin elikagai seguruak eta kalitatezkoak ekoizten lagundu dezakete [18]), osasun arazoak (ikertzen ari den gaia da gaixotasunak ekiditeko duten balioa; adibidez, anemia ferropenikoa edo obesitatea ekiditeko) eta arazo ekonomikoak (intsektuen hazkuntza mundu mailan hazten ari den industriatzat hartzen da [16] eta Txinan eskala handian ekoizten ari dira jada [17]). Gaur egun, intsektuen edo haiekin egindako elikagaien prezioa ez da baxua, baina epe luzera produktuaren prezioa jaitsi daiteke automatizatzearen ondorioz, eta, horrela, handitu egingo da okelarekiko lehiakortasuna eta erraztuko da intsektuak dietan sartzea [11]. 3. IntSektu eSpezIe erabILIenen IdentIfIkazIoa Gaur egun, intsektu jangarrien 2 mila espezie baino gehiago ezagutzen dira [12, 14]. Espezie gehienak, besteak beste, Afrikako (Kenya, Uganda edo Kongoko Errepublika Demokratikoa) edo Asiako (Thailandia, Txina edo India) herrialdeetan aurki daitezke. Nabarmentzekoa da Mexikok dituela munduan erregistratutako intsektu-espezie jangarri gehien, 177 zehazki [17, 18]. Adibide ona dira, bestalde, palmondoaren gurgurio gorriak; (rhynchophorus ferrugineus) janari aho-gozagarritzat hartzen dira Bangkok-en eta haien kontsumoa eremu turistikoetan egiten da batez ere [13]. Gaurdaino, kalkuluen arabera, 2 mila milioi pertsonak baino gehiagok kontsumitzen dituzte intsektuak aldizka, duten nutrizio-ekarpenagatik eta baita dituzten ezaugarri sentsorialengatik ere [13, 15]. Taldekatze taxonomikoari dagokionez, intsektuak artropodoak dira eta, espezie jangarri guztietatik, % 31 Coleoptera ordenakoak dira (19 familia eta 467 espezie ditu, eta kakalardo izenez ezagutzen dira), % 18 lepidopteroak (29 familia eta 296 espezie; esaterako, tximeletak edo sitsak) eta % 14 himenopteroak (6 familia eta 268 espezie; erleak edo inurriak, adibidez) [14, 19]. Gainera, hiru ordena horiek dira gehien kontsumitzen direnak. Horien atzetik daude beste ordena batzuk: ortopteroek osatzen dute jangarrien % 13 (matxinsaltoak, otiak eta kilkerrak, esaterako), % 10 hemipteroek (txitxarrak eta zimitzak, adibidez), % 3 isopteroek (termitak, adibidez), % 3 odonatuek (burruntziak, esaterako), % 2 dipteroek (euliak, adibidez), eta, bestelako ordenek, gainerako % 5. Kontsumo erari dagokionez, batzuk larba- edo pupa-etapetan kontsumitzen dira, esaterako himenopteroak, eta gainerakoak etapa helduan, besteak beste ortopteroak, isopteroak eta hemipteroak [8, 13, 20]. ordenaz gain, intsektuak familietan (kilkerrak adibidez, Acrididae familiakoak dira) eta espezieetan sailkatzen dira (etxekilkerra esaterako, Gryllodes sigillatus). Espezieei dagokienez, Tenebrio Intsektuak, etorkizuneko elikadura? molitor (irineko zizarea, Coleoptera ordenakoa dena) eta Acheta domesticus (etxe-kilkerra, orthoptera ordenakoa) aztertu dira gehien. Hala ere, nahiko ezagunak diren beste espezie batzuk daude; besteak beste, Gryllodes sigillatus (etxe-kilker tropikala, Gryllidae familiako ortopteroa), Schistocerca gregaria (basamortuko otia, Acrididae, ortopteroa), Gonimbrasia belina (enperadore-tximeleta, Saturniidae, lepidopteroa), Cirina forda (Karité arbolaren sits hostokatzailea, Saturniidae, lepidopteroa), Anaphe venata (Afrikako zeta-harra, Notodontidae, lepidopteroa) edo rhynchophorus phoenicis (Afrikako palmondoaren gurgurioa, Curculionidae, koleopteroa) [14]. 4. ezauGarrI nutrIzIonaLak oro har, orekatua da intsektuen nutrizio-profila. Hala ere, nutrizioezaugarriak azaldu baino lehen, kontuan izan behar da nutrienteen baazaldu baino lehen, kontuan izan behar da nutrienteen balioak ez direla guztietan berdinak; alde batetik, ezagutzen den espezie kopuru handiagatik eta haien artean egon daitezkeen ezberdintasunengatik (inter-espezie), eta, bestetik, espezie bakoitzean faktore batzuek eragiten dutelako (intra-espezie) [20]; esaterako, elikadurak [11], jatorriak, ekologiak [16], etapa metamorfikoak (intsektu holometaboloetan, arrautzetatik intsektu helduetara) [13, 14, 21] edota kontsumo aurreko tratamenduak (frijitzea, egostea…) [20]. 4.1. energia Energia intsektuetan frogatu den ezaugarri bereizgarrienetariko bat da, batez besteko energia-ekarpena 435-453 kcal (100 g pisu freskoan) bitartekoa dutelako (1. taula). Beraz, erkatu egin daitezke arrainarekin (397 kcal/100 g-ko, batez beste) edo okelarekin (batez besteko balioa 414 kcal/100 g-ko, txerria salbu, duen gantz kantitate altuagatik) [8, 22]. Eta alde handiagoak ere erakuts ditzake; adibidez, Australiako oecophylla smaragdina-ren kasuan 1.272 kcal/100 g-ko energia-ekarpena dugu, edo Bombyx mori zeta-harrarenean, 94 kcal/100 g-koa [13]. 4.2. proteinak, peptidoak eta aminoazidoak Intsektu gehienen nutrizio-profilaren konposatu nagusietakoak proteinak dira, % 50etik % 82ra arteko (pisu lehorrean) osagaia izaten baitira (1. taula) [11, 22, 24], salbuespenak salbuespen; esaterako, Hymenopteraren kasuan % 13tik % 77rainokoa izan daiteke ehunekoa [8, 13, 17]. Hortaz, Europar Batasuneko 1924/2006 Arautegiari dagokionez, «proteinen iturria» edo «proteinatan aberatsa» adierazpenak erabil daitezke intsektuez [11, 13]. Era berean, proteinak digerigarritasun altukoak (% 76-98 Gorka Santamarina-García, Gustavo Amores, Mailo Virto bitartekoak) eta kalitate altukoak dira, eta aberatsak batez ere tirosinatan (T. molitor-en balioa 30 mg/g-koa da, adibidez). Haatik, lisinatan, metioninatan edo triptofanotan esaterako, urriak izan daitezke, baina espeziearen araberakoa da [8, 11, 22-25]. 1. taula. Intsektu jangarrien konposizio nutrizionala eta eduki energetikoa (egokituta). Iturria: [8]. Gryllodes sigillatus Tenebrio molitor Schistocerca gregaria Energia (%) 452 ± 4,3a 444 ± 4,5a 432 ± 3,9b Proteinak (%) 70,0 ± 1,7a 52,35 ± 1,1b 76,0 ± 0,9c Isoleuzina* 26,6 ± 0,5a 21,4 ± 0,45b 28,2 ± 0,71c Leuzina* 57,8 ± 1,1a 45,8 ± 0,95b 77,7 ± 1,25c Lisina* 38,4 ± 0,9a 26,7 ± 0,66b 35,1 ± 0,82c Metionina* 15,9 ± 0,8a 9,6 ± 0,21b 8,2 ± 0,32c zisteina* 11,1 ± 0,2a 5,5 ± 0,3b 3,6 ± 0,2c Gantzak (%) 18,23 ± 0,7a 24,7 ± 1,5b 12,97 ± 0,7c Gantz-azido aseak (GAA) 33,74 ± 0,78a 25,32 ± 0,59b 35,3 ± 0,68a Gantz-azido monoasegabeak (GAM) 34,33 ± 0,1a 43,27 ± 0,08b 38,35 ± 0,25c Gantz-azido poliasegabeak (GAP) 31,91 ± 0,12a 31,37 ± 0,12b 26,28 ± 0,15c oMEGA 3 2,13 ± 0,07a 1,61 ± 0,04b 11,35 ± 0,07c oMEGA 6 29,78 ± 0,81a 29,68 ± 0,79a 14,04 ± 0,56b oMEGA6/oMEGA3 13,98 18,44 1,24 Karbohidratoak (%) 0,1 ± 0,0a 2,2 ± 0,3b 1,7 ± 0,2b zuntza (%) 3,65 ± 0,5a 1,97 ± 0,3b 2,53 ± 0,3b * Aminoazido esentzialak. Errenkada bakoitzean letra xehe desberdinak dituzten batez bestekoak estatistikoki desberdinak dira (P ≤ 0.05). Horrekin bat, intsektuek —lepidopteroek eta ortopteroek nagusiki—, beste konposatu nitrogenodun interesgarri batzuk dituzte. Besteak beste, honakoak izan daitezke: peptido bioaktiboak dira nabarmen, antioxidatzaileak (erradikal askeak deuseztatzeko gaitasuna dute; adibidez, Amphiacusta annulipes kilkerraren hidrolizatuak), antihipertentsiboak (angiotensina bihurtzeko entzima-inhibitzailearen inhibitzailea; angiotensina II-ren jaitsiera eta bradikina hodi-zabaltzaileen igoera eta odol-presioaren jaitsiera gauzatzen dute) edo antimikrobianoak (aurre egiten diete onddo edo protozoo kaltegarri inbaditzaileei; gallerimizina eta drosomizina, adibidez) [20]. Azkenik, intsektuetatik isolatu dira elikagai-industrian teknologikoki botere handia izan dezaketen entzimak ere, propietate gelifikatzaileak edo koagulatzaileak dituztenak (kakalardo ihar, siku eta lainoztatuetatik lortuta; esaterako, Aspongubus viduatus edo Coridius viduatus-etik) [21, 26, 27]. Intsektuak, etorkizuneko elikadura? 4.3. Lipidoak eta gantz-azidoak Intsektuetan, lipidoak dira, proteinekin batera, konposatu nagusienak, baina honetan txikiagoa da espezieen arteko aldakortasuna proteinen kasuan baino, izatez zabala bada ere (% 13tik % 33ra pisu lehorrean) (1. taula). Betiere salbuespenak daude, adibidez Holotrichia sp. (% 0,34) edo Witchetty harra (% 38) [11, 13, 17, 21, 24]. Habitatak, dietak edo etapa metamorfikoak (balio handienak larbek izaten dituzte) dira lipidoetan eragina izan dezaketen faktore nagusiak [13, 20, 21]. Lipidoak, oro har, funtsezkoak dira zelulen egitura eta funtzio biologikoetarako, bai eta bitamina lipodisolbagarrien garraiorako [17]. Intsektuen gantz-profilaren analisian, triglizeridoak % 80 inguru direla eta fosfolipidoek % 20 baino gutxiago osatzen dutela ikusi da [20]. Gantz-azidoei (GA) dagokienez, espezie, etapa, aktibitate entzima- (GA) dagokienez, espezie, etapa, aktibitate entzimatiko eta dietaren araberakoak dira batez ere. Esaterako, algekin elikatuz kate luzeko GA poliasegabeen (GAP) balio altuak lortzen dira eta, belarrarekin aldiz, azido α-linoleniko kopuru altuak [17, 21]. GA profilean GAPak izaten dira nagusi; haien ostean aseak (GAA) eta, balio txikienak, berriz, monoasegabeenak (GAM) [17]. GAA kopurua % 25,3 (T. molitor) eta % 35,3 (S. gregaria) bitartekoa izan ohi da, azido palmitikoa (C16:0) eta estearikoa (C18:0) direlarik nagusiak [8, 17]. Hala ere, beste datu batzuek aldakortasuna handiagoa izan daitekeela erakusten dute, % 21etik % 62rainokoa hain zuzen [14]. GAMen kasuan, kopuruak handiagoak dira, % 34,3tik (G. sigillatus) % 43,3rainokoak (T. molitor), eta nagusienak, azido palmitoleikoa (C16:1) eta azido oleikoa (C18:1). Azkenik, GAPak % 26,3 (S. gregaria) eta % 31,9 (T. molitor) bitartean aurkitzen dira. Azido arakidonikoa (C20:4), azido dihomo-γlinolenikoa (C20:3), bai eta esentzialak diren azido linoleikoa (C18:2) eta azido α-linolenikoa (C18:3) izaten dira nagusiak. Horrela, parekagarriak dira hegaztien edo arrainen GA profilarekin. Salbuespenen artean, T. molitor daukagu, haren GAAen kopurua % 74,6koa edo altuagoa izan baitaiteke, edota Cirina forda, haren GAPak % 53,8raino irits baitai- % 53,8raino irits baitaiirits baitaitezke [8, 13, 23, 17, 24]. Bestalde, aipatzekoa da aseen eta asegabeen arteko proportzioa. oro har, 0,40tik 0,60ra izaten da [20], baina intsektuen elikadura kontrolatzea gakoa izan daiteke desiragarriak diren profilak (ω-6/ω-3 baxua eta GAPen ekarpena) lortzeko eta osasunean eragin ahalik eta onuragarrienak izateko; esaterako, diabetesa izatearen arriskua murrizteko (intsulinaren erresistentziaren aurreko prebentzioagatik), tronbosirako joera murrizteko (tronboxano A2ren (TXA2) sintesiaren inhibizioagatik), presio arteriala murrizteko edo minbiziaren tratamendurako [17]. Gorka Santamarina-García, Gustavo Amores, Mailo Virto 2. taula. Tenebrio molitor espeziearen mineral-edukia (heldua, larba eta pupa etapa metamorfikoetan), ahal denean, «iturria» edo «eduki handikoa» adierazpenen mugekin alderatuta (datuak pisu freskoaren 100 g-ko dira) (egokituta). Iturria [14]. Etapa metamorfikoa Batezbestekoa edo batezbestekoa ± desbiderapen estandarra Min Max «iturria» «eduki handikoa» AGMo1 Kaltzioa (mg) Heldua 24 ± 2 23 27 120 240 2.500 Larba 150 ± 150 13 472 Pupa 43 Burdina (mg) Heldua 2,87 ± 0,64 2,18 3,46 2,1 4,2 — Larba 1,89 ± 0,93 1,08 4,00 Pupa 1,68 Iodoa (μg) Heldua 22 22,5 45 600 Larba 17 Potasioa (mg) Heldua 368 ± 36 340 408 — Larba 337 ± 27 297 359 Pupa 355 Magnesioa (mg) Heldua 69 ± 7 61 74 45 90 250 Larba 92 ± 8 80 104 Pupa 86 Manganesoa (mg) Heldua 0,456 ± 0,1096 0,368 0,582 — Larba 0,287 ± 0,1580 0,004 0,520 Pupa 0,546 Molibdenoa (μg) Heldua 39 600 Sodioa (mg) Heldua 66 ± 7 62 74 — Larba 50 ± 7 40 56 Pupa 55 Fosforoa (mg) Heldua 295 ± 16 277 307 — Larba 368 ± 98 227 530 Pupa 300 Selenioa (μg) Heldua 13,6 ± 3,40 11,19 16 300 Larba 16,3 ± 7,61 10,90 25 Pupa 12,09 zinka (mg) Heldua 4,86 ± 0,65 4,36 5,59 2,25 4,5 25 Larba 4,33 ± 0,72 3,45 5,20 Pupa 3,9 1 AGMo: Ezarritako ahorakinaren gehienezko maila onargarria (ingelesez, Tolerable Upper Intake Level). Iturria [29]. Intsektuak, etorkizuneko elikadura? 4.4. mineralak Dietan hartu behar diren mineral askoren beharrak asetzeko gai dira intsektuak (2. taula). Hala eta guztiz ere, aurretik aipatu den moduan, kontuan izan behar da eragin handia dutela intsektuen elikadurak, etapa metamorfikoak edo kontsumo-erak (ekarpenak handiagoak dira osorik janda) [13, 16]. Makroelementuen artean, kaltzio-eduki esanguratsua dute (T. molitor eta G. sigillatus-en balioak 40 eta 130 mg/100 g-koak dira hurrenez hurren; hegaztien okelarena, berriz, 5-28 mg/100 g bitartekoa [8, 13], eta behi-esne osoarena 125 mg/100 g-koa [28]). Era berean, potasio- eta magnesio-iturri dira; esaterako, eguneroko beharrak ase daitezke 200 gramo T. molitor kontsumituz. Gainera, sodio-ekarpen baxukoak dira [14, 16, 24]. Mikroelementuei erreparatuz, burdina-eduki esanguratsua dute; adibidez, Gonimbrasia belina larbaren balioak 31-77 mg/100 g-koak dira; txerrien eta hegaztien balioak, aldiz, 1.5-1.2 mg/100 g-koak [16]. zinkaren kasuan ere iturri interesgarria izan daitezke; adibidez, S. gregariak 18,6 mg/100 g-ko ekarpena du, eta rhynchophorus phoenicis-ek 26,5 mg/100 g-koa (okelaren batez besteko balioa 12,5 mg/100 g-koa da) [8, 13]. Selenio, iodo, kobre eta manganeso mineralen iturri ere badira [14, 20, 22, 24]. Aipatzekoa da burdinaren bioeskuragarritasunari buruzko daturik ez dagoela, baina aztertzen ari da intsektu batzuen kontsumoa mugatzea beharrezkoa ote den, kobrearen balio altuek burdinaren absortzioa oztopa dezaketelako [16]. osasunari begira, anemia ekiditen lagundu dezakete intsektuek garagarapen-bidean dauden herrialdeetan (gaur egun, eskolaurreko umeen % 40k eta haurdun dauden bi emakumetatik batek anemia pairatzen duela zenbatesten da); eta, era berean, ekiditen lagun dezakete zinkaren gabeziak umeetan eta haurdunetan eragiten duen garapenaren atzerapena, hezurren garapenaren atzerapena edo infekzioen aurreko sentikortasun altua [8]. 4.5. karbohidratoak, zuntza eta bitaminak Karbohidratoen edukia ez dute oso esanguratsua, animalia gehienetan bezala (1. taula) [14]. Balio altuenetarikoa Meimuna opalifera-k dauka (% 15.98, pisu lehorrean), eta G. sigillatus-ek urrienetarikoa (% 0,1, pisu lehorrean) [8,17]. Polisakarido nagusienak glukogenoa eta α-kitina dira. Bigarrenari dagokionez, α-kitinak artropodoen exoeskeletoa osatzen du, N-azetil-glukosaminaren polimeroa da eta proteinen digerigarritasuna eragotzi ote dezakeen ikertzen ari dira, bai eta elikagaien produkziorako kitosanoa lortzeko erabilgarritasuna ere (kitosanoa agente loditzaile, antimikrobiano, prebiotiko edota estaldura-agente bezala erabil daiteke —azken erabilera hori elikagaien balio-bizitza luzatzeko—) [21]. zuntzari dagokionez, % 1,97 (T. molitor) eta % 3,65 (G. sigillatus) bitartekoa dute (1. taula) [8, 13, 22], ezaugarri deigarria da hau, animaliak izanda. oro har, balioek aldagarritasun altua daukate, lagintzearen, anima- Gorka Santamarina-García, Gustavo Amores, Mailo Virto liaren metabolismoaren edota analisi tekniken araberakoak izan daitezkeelako [14]. Garrantzitsua da alde horien inguruko ikerketa areagotzea. Azkenik, bitaminak ezinbestekoak dira hainbat prozesu metaboliko gerta daitezen edo immunitate sistema hobetzeko. Informazio gutxi dago intsektuen bitaminen inguruan eta, beraz, ikerketa gehiagoren beharra dago. Hala ere, B2, B3, B6, B9, B12 [13, 14, 22], B5 eta E bitaminen iturri interesgarriak dira (3. taula), eta A bitaminen eduki txiki bat ere badute [13]. Zonocerus variegatus, Macrotermes bellicosus eta Cirina fordaren kasuan A, B6, C eta E bitaminen eduki altuak dituztela frogatu da [24]. Betiere, kontuan izan behar da tratamenduek (batez ere tenperatura altuak eta denbora luzeak) nutriente horien kopuruaren murrizketa eragin dezaketela [20]. 3. taula. Tenebrio molitor espeziearen bitamina-edukia (larba etapa metamorfikoan) eta ahal denean, «iturria» eta «eduki handikoa» adierazpenen mugekin alderatuta (datuak pisu freskoaren 100 g-ko dira) (egokituta). Iturria [14]. Batezbestekoa edo batezbestekoa ± desbiderapen estandarra Min Max «iturria» «eduki handikoa» AGMo1 A bitamina (IU) 29,00 28,00 30,00 120,00 240,00 10.000 B1 bitamina (mg) 0,18 0,12 0,24 0,21 0,42 — B2 bitamina (mg) 1,21 0,81 1,61 0,24 0,48 — B3 bitamina (mg) 4,10 4,07 4,13 2,70 5,40 10 B5 bitamina(mg) 2,04 1,45 2,62 — B6 bitamina (mg) 0,70 0,58 0,81 0,30 0,60 25 B7 bitamina (μg) 33,50 30,00 37,00 — B9 bitamina (μg) 137,00 117,00 157,00 30,00 60,00 1.000 B12 bitamina (μg) 0,30 0,13 0,47 0,15 0,30 — C bitamina (mg) 1,80 1,20 2,40 9,00 8,00 — E bitamina (IU) 0,99 ± 0,25 0,63 1,17 448 1 AGMo: Ezarritako ahorakinaren gehienezko maila onargarria (ingelesez, Tolerable Upper Intake Level). Iturria [29]. 5. eLIkadura kaLteGabetaSunaren arLoko ezauGarrIak Tradizioz intsektuak kontsumitzen diren herrialdeetan eguneroko esperimentazioan oinarrituriko ezagutza dago, baina ezaguera zientifikoaren falta dago industria mailan intsektuak edo eratorriak erabiltzeko (proteina- Intsektuak, etorkizuneko elikadura? kontzentratuak adibidez), eta elikagaien kalitatea eta kaltegabetasuna ziurtatzeko [11]. 5.1. arrisku biologikoak Intsektuen biomasa mikrobianoa gorputz totalaren % 1-10 bitartekoa izaten da, espeziearen arabera. Kolonizazioa horizontalki, hots, dieta bidez gertatzen da (EFSAk hazkuntza-substratuen sailkapena egin du, lehengaietako mikroorganismoak, ondoren, intsektuetan aurkitzen direlako) edo inguruko kutsaduraren bitartez (Listeria fleischmanii, lurrean ohikoa den bakterioa, intsektuetan isolatu da); edo bertikalki, gurasoen bitartez, adibidez [21]. Azken urteotan intsektuak etorkizuneko elikaduratzat hartzen ari dira, baina landareetatik eta animalietatik eratorritako produktu asko bezala, guztiak kontsumitzeko seguruak izan ez daitezkeenez, zabal ikertzen ari dira haien biodibertsitate mikrobianoa [15, 21]. Iradoki da intsektuen mikrobiotari eragiten diotela hazkuntza-metodoek, inguru-baldintzek, higieneak eta elikadurak [15, 30]. Intsektuen kontsumoaren ondoriozko parasitosi, botulismo eta elikadura-intoxikazio kasuen berri eman izan da; hortaz, ikerketa sakona eskatzen dute higiene- eta kaltegabetasun-alderdiek. Intsektuetatik gizakietarako zoonosi zuzenak ez dira ezagutzen, salmonellosia, A influentza (hegazti-gripea) edo behi-tuberkulosia bezalakoak. Hala ere, bektore gisa joka dezakete, zoonosi-agenteak transmitituz (birusak, bakterioak, protozooak, onddoak edo nematodoak esaterako; prioiak ikertu egin behar dira) [11, 12, 15, 21, 31]. oro har, intsektuetan gizaki zein animalientzako patogeno zoonotikoen agerpen ez-espezifikoak gertatzen dira, zeinak elikadura-infekzioak eragin ditzaketen. Gehien isolaturiko mikroorganismoak honako hauek dira: Enterobacteriaceae familia bakterianoa (T. molitor, A. domesticus edo Brachytrupes sp. kasuetan, 104-106 UKE/ g-ko) [30], zehazki, Escherichia coli edota Klebsiella aerogenes (Nigeriako rhynchophorus phoenicis larba freskoetan, adibidez) [21]; bakterio espora sortzaileak (T. molitor, A. domesticus edo Brachytrupes sp. kasuetan 102-104 UKE/g-ko) [30, 32], adibidez Bacillus cereus patogenoak eta Bacillus subtilis eta Bacillus firmus ez patogenoak (Nigeriako oryctes monocerus, Afrikako errinozero kakalardoaren kasuan); eta Staphylococcus aureus edota Pseudomonas aeruginosa patogenoak ere aurkitu dira (arrain freskoetan hazitako Musca domesticaren kasuan, gorputz-azalean eta hestean, adibidez) [11, 18]. Jateko prestatzeko tratamenduek (frijitzea, egostea etab.) zaporea eta palatabilitatea hobetzen dute eta, orobat, eragina dute kaltegabetasunean ere [13, 18], mikroorganismoen dentsitateak balio onargarrietara jaitsarazten direlako. Egosketak, hutsezko egosketak edo frijitzeak, aerobio totalen balioak xehatutako okela freskoaren mugen (5,7 UKE/g-ko) azpitik Gorka Santamarina-García, Gustavo Amores, Mailo Virto jaitsarazten dituzte eta bakterio azido laktikoak edo Enterobacteriaceae familiako bakterioak ere suntsitzen dituzte. Hala ere, esporek aurre egiten diete tratamenduei: ingurune-baldintzak hobetzen direnean hazi egiten dira eta, beraz, produktuaren narriadura eta osasun-arazoak dakartzate. Txigortzean edo erretzean, ez dira suntsitzen enterobacteriaceae familiako bakterioak eta lehortutakoetan onddoak ere aurki daitezke. Adibidez, eguzkitan lehortutako Imbrasia belina-n lizunketa ikusi da, eta Aspergillus, Penicillium, Fusarium, Cladosporium eta Phycomycetes generoetako espezieak identifikatu dira, 0-50 μg/kg bitarteko aflatoxina-kontzentrazioak aurkituta (kaltegabetasun limitea 20 μg/kg-koa da, minbizia edo mutagenesia eragin dezaketelako). Aipatzekoa da hilketa aurretiko ohiko ahidura-etapak (hesteko edukia husteko) ez dituela zenbaketak esanguratsuki murrizten [12, 18, 20, 25, 30]. Tratamenduaren osteko biltegiratzean, zenbat eta tenperatura baxuagoak erabili, hobea da amaierako kalitate mikrobiologikoa. Hala ere, ikerketa gehiago behar da kaltegabetasuna egiaztatzeko eta kasu bakoitzerako parametro egokiak ezarri ahal izateko (tratamendu- edo biltegiratze-tenperatura, esaterako) [13, 33], batez ere, esporek ekar ditzaketen arazoen inguruan. Era berean, beste metodo batzuk ikertzen ari dira kalitate mikrobiologikoa ziurtatzeko; besteak beste, hotz gabeko lehorketa eta ehotzea, liofilizatzea, hartzidura azido-laktikoa [30], presio altuko esterilizazio termikoa edo prebiotikoen erabilpena (gizentze-oilaskoetan Clostridium spp. eta Salmonella spp. enteropatogenoen kolonizazioa ekidin daitekeela ikusi da) [11, 13, 18]. 5.2. arrisku kimikoak Ildo beretik, garrantzitsua da arrisku kimikoen azterketa egitea. Alde batetik, intsektuek konposatu kimikoak sintetiza ditzakete babes-mekanismo natural gisa erabiltzeko; esaterako, Lytta vesicatoria Espainiako euliaren kantaridina monoterpenoak (2,6-dimetil-4,10-dioxatriziklo-[5.2.1.02,6]-dekano-3,5-diona), irensteko zailtasunak, goragaleak edo odol-okadak eragiten ditu [13,21]. Antinutrienteen kasuan, gutxi aztertuak izan arren, taninoak, oxalatoak edo fitatoak detektatu dira besteak beste, baina balio kaltegarrien azpitik. Era berean, tiaminasak detektatu dira, esaterako Afrikako zeta-harren (Anaphe venata) pupetan, zeinak azken 40 urteetako urtaroko ataxia sindromearen eragileak diren [12, 13, 20, 21, 25, 34]. Azkenik, panalergenoak detektatu dira intsektuetan, nagusiak direlarik A fosfolipasa eta hialuronidasa. Erlazionatu egin dira erreakzio alergikoekin eta anafilaktikoekin, eta iradoki da krustazeoen edo akaroen aurrean alergikoak diren pertsonek intsektuekiko alergiak izan ditzaketela. Hortaz, metodo berriak garatu behar dira alergenoak murrizteko (hartzidurak eta hidrolisiak, adibidez) eta, horrela, kontsumoa zabaldu ahal izateko [12, 15, 20, 21, 25, 35, 36]. Intsektuak, etorkizuneko elikadura? Beste alde batetik, kutsatzaile organikoei eta metalei dagokienez, 2017. urtean, Belgikako Liège eta Antwerp unibertsitateetan, analizatu egin ziren Europako Galleria mellonera ezko-sits larben, Locusta migratoria oti helduen, T. molitor larben, Alphitobius diaperinus kakalardo larben eta haiekin egindako produktuen (kroketak edo A. diaperinus «bugburger»-ak, adibidez) arrisku kimikoak [32]. Analisietan, poliklorobifeniloen balioak abelburu, oilasko, esne edo arrautzentzat araututako balio maximoen azpitik zeuden. Konposatu organokloratuak (diklorodifeniltrikloroetanoa, hexaklorobentzenoa, hexakloroziklohexanoa etab.) 46,3 eta 368 pg/g (pisu hezean) balioen artean zeuden, lagin guztietan aurkitu zelarik lindanoa eta, bakar batean ere ez, berriz, β-hexakloroziklohexanoa. Polibromaturiko bifenil eterrak (PBBE) 35,5 pg/g-tik behera zeuden eta sugar atzeratzaile fosforatuen kontzentrazioak PBBEenak baino 200-300 aldiz handiagoak izan ziren, lagin batzuetan altuagoak arrainen, okelen edo arrautzen balioak baino. Dioxinen balioak 0,05-0,28 pg/g bitartekoak ziren (pisu hezean); alegia, txahal urrixa, etxeko hegazti, arrain, esne edo arrautzentzat araututako balio maximoen azpitik. Plagizidei dagokienez, honakoak aurkitu ziren: biniltoluenoa, tributilfosfatoa (herbizida eta fungizida kontzentratuetan erabilia) edo azido pentafluoropropionikoa (laginen % 75ean). Azkenik, metal astunen kasuan, kadmio, berun edo eztainu balioak maximoen azpitik zeuden Europan behi, ardi, txerri, hegazti, arrain, krustazeo edo zefalopodoentzat arautakoaren arabera; hots, erlatiboki txikia zen esposizioarriskua. Hala ere, aldakortasuna zegoen kokalekuaren arabera; adibidez, oaxacan (Mexikon) Sphenarium purpurascens-ek berun balio altuak ditu hurbileko meatzeengatik [12, 13, 33, 36]. Hortaz, intsektuek eta haiekin egindako produktuek beste animalietatik eratorritako produktuen europar arauak betetzen dituzte, baina beharrezkoa da arriskuen azterketa sakona egitea. Besteak beste, bilketa aurretiko eta osteko manipulazio-, prozesatze- eta biltegiratze-neurriak ezartzeko eta legeria espezifikoa garatzeko, arrisku biologikoak eta kimikoak ekiditea helburu. Horrela, posible izango litzateke etorkizuneko produktuen kaltegabetasuna eta kalitatea ziurtatzea, produktuen merkatu internazionalari bide egiteko eta onargarritasunerako bidean aurrera egiteko [11, 13, 21, 33, 36]. 6. ondorIoak Intsektuen nutrizio-profila oso interesgarria da, duten batez besteko energia-ekarpena alderagarria delako okelarekin edo arrainarekin, aberatsak direlako digerigarritasun altuko eta kalitate altuko proteinetan, gantzazido monoasegabeen eta poliasegabeen iturri direlako, bai eta mineralen (burdina, kaltzioa, zinka) zein bitaminen (A, B2, B3, B9, B12) beharrak asetzeko baliabide ere. Ildo beretik, gaixotasunak ekiditeko eta osasunaren promozioarekin erlazionaturiko konposatuen iturri dira. Intsektuak peptido
