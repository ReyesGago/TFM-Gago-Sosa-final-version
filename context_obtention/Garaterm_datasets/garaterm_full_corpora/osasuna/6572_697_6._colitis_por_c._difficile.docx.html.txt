6. KASU KLINIKOA 53 urtetako emakume bat larrialdietara doa eskumako sabelaldeko minarekin. Bere osasun zentroan hilabete batean zehar eboluzioaren jarraipena egin diote. Hasieran lunbalgia zela kontsideratzean, kortikoideekin eta metamizolarekin tratatu zen, baina sintomen hobetze nabaririk ez zen gertatu. Larrialdietan, ezegonkortasun hemodinamikoa, okadak eta beherakoak aurkezten zituen. Zainketa Intentsiboaren Unitatearen eta Kirurgia Orokorraren balorazioa eskatu zen sabelaldeko sepsi larria zela eta; sabelaldeko eta pelbiseko ekografian eta bena-barnetiko kontrastearekin egindako TAC-ean, angelu hepatikoaren eta goranzko kolonaren hormen lodipen arina behatu zen, hanturanzko kolitisisa versus infekziosoa versus iskemikoa iradokiz. Ondestearen dilatazio arina ikusi zen ere, barruan eduki fekaloidearekin. Likido askerik ez zen behatu sabelaldean edo pelbisean. Diagnostiko-diferentziala eta inklusio-erizpideak. Azaldu prozedura osoa: lagina ateratzen denetik identifikazioa lortu arte, probak eta emaitzen interpretazioak barne. Azaldu laburki zeintzuk diren identifikatutako mikroorganismoaren ezaugarri garrantzitsuenak. Batez ere, infekzio honekin erlazionatuz. Azaldu eta arrazoitu zein/zeintzuk izango lirateke tratamendu egokienak.
