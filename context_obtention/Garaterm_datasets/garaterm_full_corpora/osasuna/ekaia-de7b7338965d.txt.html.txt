316 Ekaia, 2020, 38, 315-326 Aitor Tejo-Otero, Felip Fenollosa-Artés, Irene Buj-Corral 1. SARRERA Fabrikazio gehigarria (Additive Manufacturing izenez ezagutzen da nazioartean: AM) piezak eta produktuak ekoizteko eredua da. Arlo horren lehenengo urratsak 70eko hamarkadan eman baziren ere, garapenik nabarmena 2009. urtera arte ez zen gertatu: FDM (Fused Deposition Modelling) izeneko patentea amaitu zenean, hain zuzen ere. Gertaera horrek 3D inprimagailuen prezioen jaitsiera ahalbidetu zuen, eta eskuragarriago egin ziren ordenagailu horiek kontsumitzaile ugariren artean. Fabrikazio gehigarriaren prozesuak honako pausoak ditu (1. irudia): 1. Produktuaren edo piezaren ideia. 2. CAD (Computed Aided Design) modeloa diseinatzea. 3. Modeloa STL (Standard Triangle Language) fitxategira bihurtzea. 4. STL fitxategia Cura programan edo bestelakoan sartu eta G kodea sortzea. 5. G kodea 3D inprimagailu batera bidali eta inprimaketa hastea. 6. Produktuaren postprozesua. 1. irudia. Fabrikazio gehigarriaren prozesua. Fabrikazio gehigarriaren teknologia-prozesuei dagokienez, hainbat mota daude [1], eta bakoitzak bere aplikazio-eremua dauka; izan ere, ez daitezke material mota ezberdin guztiak teknika guztiekin erabil. Ezagunenak, eta industria- eta osasun-arloetan gehien erabiltzen direnak, hauek dira, ISO/ASTM 2900:2017 terminologia erabilita [1]: — «VAT Polimerizazioa» (Stereolithography izenez ezagutzen da nazioartean: SLA): erretxin fotosentikor bat UV (laserra) argi-izpi batekin polimerizatzen da. Materiala likido-egoeran dago. — «Material-estrusioa»: kostu baxuko prototipoak egiteko teknologia da; horretan, polimero bat bere trantsiziozko tenperaturatik gora berotzen da, eta, ilehodi batetik pasatu ostean, ohe baten gainean aplikatzen da, eta berriz solidotzen da. Oro har, erabiltzen den materiala harizko bobina batean dago. — «Material-estrusioa» (Direct Ink Writing izenez ere ezagutzen da: DIW) deitutako prozesua estrusioan oinarritutako fabrikazio gehiga- https://doi.org/10.1387/ekaia.21640 317 Fabrikazio gehigarria ezinbesteko teknologia osasunean eta industrian: Euskadi eta Katalunia rrian oinarritzen da. DIWn, fase likidoan dagoen ‘tinta’ inprimatzen da fluxua kontrolatuta. Mota ugaritako materialak erabil daitezke: bai plastikoak (hidrogelak kontuan hartuta), bai metalak, bai zeramikak. — «Powder Bed Fusion» (SLM siglaz ezagutzen da nazioartean) prozesuak potentzia handiko laser bat erabiltzen du materialen partikulak urtzeko. Normalean, hauts metalikoa erabiltzen da. — «Powder Bed Fusion» (SLS siglaz ezagutzen da nazioartean) prozesuak plastiko- edo zeramika-hautsaren materiala urtzen du laser baten bidez. Teknologia honek, FDM prozesua baino garestiagoa izan arren, pieza funtzionalak eta kalitatekoak ekoizten ditu. Baina ezin daitezke erabil FDMan erabiltzen diren material guztiak; izan ere, materialek hauts-formatu estandarizatu batean behar dute egon, eta ezaugarri termiko zehatz batzuk izan behar dituzte, hala nola urtzetrantsizio estua. — Injekzioak (material jetting) erretxina fotorreaktiboa erabiltzen du piezak ekoizteko. Artikulu honen helburua fabrikazio gehigarriak osasunean eta industrian dituen eraginak azaltzea da, bai Euskal Autonomia Erkidegoan (EAE), bai Katalunian. Lehenik, EAEko eta Kataluniako fabrikazio gehigarriaren sektoreko analisia egingo da. Bigarrenik, fabrikazio gehigarriaren bidez osasun- eta industria-sektoreetan egin daitezkeen jarduerak aurkeztuko dira. Eta, azkenik, bi adibideen arteko berdintasunak eta ezberdintasunak eztabaidatuko dira. 2. FABRIKAZIOA GEHIGARRIAREN ANALISIA Euskal Autonomia Erkidegoko eta Kataluniako eskualdeak Hego Europako alde garatuak dira fabrikazio gehigarriaren sektorean: bai unibertsitateetan edo zentro teknologikoetan, bai enpresetan (besteak beste, industrian, osasunean, etab.). 2.1. Euskal Autonomia Erkidegoa Urteak joan ahala, Euskal Autonomia Erkidegoa beti nabarmendu izan da bere ingeniaritza-arloagatik; izan ere, industriako lehenengo urratsak siderurgian egin ziren. Gero, ontzigintzak hartu zuen garrantzirik handiena, eta, azken hamarkadetan, honako arloek: automobilgintzak, ehungintzak eta papergintzak. Egun, ordea, fabrikazio gehigarria agertu da merkatura fabrikazio-teknologia alternatibo gisa, eta badirudi gurekin egongo dela denboraldi luze batean. Hori dela eta, ez da harritzekoa hainbat lantegik, zentro teknologikok eta abarrek teknologia hauetan inbertitu eta sakondu izana. Irudian (2. irudia), Euskadin FGa erabiltzen duten enpresak/zentroak 318 Ekaia, 2020, 38, 315-326 Aitor Tejo-Otero, Felip Fenollosa-Artés, Irene Buj-Corral agertzen dira, beste askoren artean. Gainera, Espainiako fabrikazio-elkartearen egoitza (ADDIMAT) EAEn dago. 2. irudia. Euskadiko Fabrikazio Gehigarriaren taldea. Fabrikazio gehigarria ez dago bakarrik industrian edo osasunean, baita beste arlo batzuetan ere. Adibidez, zentro teknologiko askotan, fabrikazio gehigarria erabiltzen da ikerketa egiteko. Era berean, Euskadin finkatuta dauden hiru unibertsitateek fabrikazio gehigarria irakasten dute beren ingeniaritza-eskoletan. Horrela, haietako ikasleak murgil daitezke mundu horretan. Adibidez, badira bost urte Euskal Herriko Unibertsitateak (UPV/ EHU) Fabrikazio Aeronautiko Aurreratuko Zentroa (CFAA) sortu zuela. Beste aldetik, enpresa handi askoren presentzia nabarmendu beharra dago, hala nola CAF (Construcciones y Auxiliar de Ferrocarriles), edo lantegi txiki batzuk ere bai: esate baterako, Optimus 3D. 2.2. Katalunia Kataluniaren pausoak Euskal Autonomia Erkidegoarenak bezalakoak izan ziren, hartan ere garapen teknologikoa izan baitzen. Hala ere, Katalunian enpresa handiagoen presentzia dago, batez ere Bartzelonako hirian; https://doi.org/10.1387/ekaia.21640 319 Fabrikazio gehigarria ezinbesteko teknologia osasunean eta industrian: Euskadi eta Katalunia izan ere, gune estrategikotzat jotzen da Mediterraneo eskualdean. Irudian (3. irudia), Katalunian FGa erabiltzen duten enpresak/zentroak agertzen dira, beste askoren artean. 3. irudia. Kataluniako Fabrikazio Gehigarriaren taldea Euskadin gertatzen den bezala, Katalunian fabrikazio gehigarria ez dago bakarrik industrian edo osasunean, baita beste arlo batzuetan ere. Adibidez, zentro teknologiko askotan, fabrikazio gehigarria erabiltzen da ikerketak egiteko, hala nola CIM UPC, Eurecat edo Leitat. Era berean, Katalunian finkatuta dagoen unibertsitate batek (UPC: Kataluniako Unibertsitate Politeknikoa) fabrikazio gehigarria irakasten du bere ingeniaritza-eskoletan, eta eskola horretako ikasleak mundu honetan murgil daitezke. Beste aldetik, enpresa handi askoren presentzia nabarmendu beharra dago: esate baterako, HP, Ricoh edo Renishaw; edo lantegi txiki batzuk ere bai: adibidez, Bcn3D Technologies. 3. OSASUNA Gaur egun, fabrikazio gehigarria osasun-sektoreko hainbat aplikaziotarako erabiltzen da: gida kirurgikoak, prototipo kirurgikoak, scaffoldsak, inplanteak, etab. Esate baterako, gida kirurgikoak erabiltzen dira zehazta- 320 Ekaia, 2020, 38, 315-326 Aitor Tejo-Otero, Felip Fenollosa-Artés, Irene Buj-Corral sun handiagoa lortzeko ebakuntzetan. Era berean, prototipo kirurgikoaren xedea medikuen trebetasuna ebakuntzetan hobetzea da; izan ere, medikuek jarduera konplexuak egin behar dituzte ebakuntzan zehar, eta prototipo horiek ebakuntza hobeak egiten laguntzen diete. Horrela, ebakuntzaren denbora murriztea lortzen da, eta, hori dela bitarteko, ager daitezkeen zailtasunak murriztea. Bestalde, scaffolds deiturikoak ehun-ingeniaritzan erabiltzen dira, eta zelulek erabiltzen dituzte, aldi baterako egitura bezala: bertan hazi, eta, gerora, gorputzeko ataletara txertatzen dira. Modu horretan, ehunen birsorkuntza lortzen da. Teknika hori inplante mota batzuekin ere erabiltzen da, hala nola belaunekoa edo aldakakoa. Baina, zertarako erabiliko da fabrikazio gehigarria urteak joan ahala? (Begiratu 1. taula). 1. taula. Fabrikazio gehigarriaren erabilerak osasunean epe ertainera eta luzera. Epe ertainera (5 urte) Epe luzera (10 urte) Sendagai pertsonalizatuak inprimatzea Neurrira egindako betaurrekoak eskaneatu eta handik ordu batera 3D inprimagailu baten bidez betaurrekoak inprimatzea Ehun eta odol hodien inprimaketa Organo eta ehun konplexuen inprimaketa 3D inprimagailuak ospitale eta farmazia guztietan GC-MS 3.1. Euskal Autonomia Erkidegoa 3.1.1. Gida Kirurgikoak Adibidez, UPV/EHUk eta BioCruces Osasun Ikerketako Institutuak masailezurrerako gida kirurgikoak ekoitzi zituzten [2]. Horretarako, erretxin fotosentikor biobateragarria erabili zen, giza gorputzarekiko kontaktuan egongo baita. 3.1.2. Prototipo Kirurgikoak Prototipo kirurgikoei dagokienez, haien erabilera ugaritu egin da aske urteotan. Esate baterako, Zabaleta eta besteren [3] ikerketan, azken urtean izandako esperientzien berri ematen dute autoreek. Horretarako, Bertan, gaixotasun ezberdinetarako prototipoak ekoitzi ziren: biriketako transplantea, bularreko tumoreak, etab. Kasu guztietan ez zen 3D modeloa erabil behar izan; DICOM (Digital Imaging and Communication On Medicine izenez ezagutzen da nazioartean) irudiekin nahikoa zelako. Baina prototipo https://doi.org/10.1387/ekaia.21640 321 Fabrikazio gehigarria ezinbesteko teknologia osasunean eta industrian: Euskadi eta Katalunia horiek erabiltzea onuragarria dela adierazten da artikuluan. Prototipoak ekoizteko, hiru 3D inprimagailu erabili ziren: SLA, Formlabs Form 2 inprimagailu erabilita; FDMa, Stratasys Fortus 450 inprimagailua erabilita; eta azkenik, material jetting Stratasys J750 erabilita. 3.1.3. Scaffolds-ak Sabada Larraona eta besteren [4] ikerketan, adierazi zen egoera solidoan propietate onak dituzten poliaktida/bario sulfatozko sistema konposatuak 3D bidez inprima daitezkeela. Material konposatu horiek ehunin ge nia ri tzan erabiltzen dira gehienbat, haien propietateak bikainak dira eta. Gainera, erabili den 3D inprimagailua bioploter bat da; hau da, FDM teknologian oinarrituta dago, baina ore formako materialekin lan egiten du. 3.1.4. Inplanteak Mizar Additive Manufacturing lantegiak inplante pertsonalizatuak ekoizten ditu, gaixoaren araberakoak; izan ere, gaixo bakoitzak ezaugarri ezberdinak ditu. Gainera, Osteophoenix enpresak garezurreko inplanteak ekoizten ditu traumek, tumoreek eta abarrek eragindako osasun-arazoak. Hortzetako inplanteei dagokienez, probak egiten ari dira; hala ere, oraindik betiko teknologiak erabiltzen dira. 3.2. Katalunia 3.2.1. Gida Kirurgikoak De Vez eta besteren [5] ikerketaren helburua errinoplastian pazienteekiko espezifikoa zen eredua sartzea zen, inprimatutako gida kirurgikoa aurkeztuta eta banakako modu batean egokituta. Gida kirurgiko horiek ebakuntzaren denbora murriztu zuten, prototipo kirurgikoek bezala. Izan ere, osteotomian pauso bat egiten da, asko egin ordez. 3.2.2. Prototipo Kirurgikoak Aplikazio honetan, bi zentro nabarmendu ziren beste guztien gainetik: CIM UPC eta San Juan de Dios Ospitalea. Erreferenteak dira Katalunian, baita Espainiako Estatuan ere. Zenbait artikulu argitaratu dituzte gai honen inguruan [6-10]. Halaber, hainbat teknika erabili dituzte prototipoak egiteko: SLSa, injekzioa (material jetting) eta FDMa; azken hau, moulding teknika baliatuz, zeinean PLA molde bat ekoizten den organoaren negatiboarekin (4. irudia). 322 Ekaia, 2020, 38, 315-326 Aitor Tejo-Otero, Felip Fenollosa-Artés, Irene Buj-Corral 4. irudia. Moulding teknika erabilita ekoizten diren moldeak prototipo kirurgikoak egiteko. Hala ere, aplikazio honetan, garrantzitsuena falta da oraindik: organoen eta materialen arteko lotura lortzea, hau da, organoetako propietateak kopiatzeko materialak aurkitzea. Normalean, material gogorrak erabili dira, eta horiek ezin izan dute organoen portaera imitatu. Horregatik, azken urteotan, CIM UPCk eta IQSk organoak imitatzeko materialak ekoizten dihardute: bai hidrogelak, bai silikonak. 3.2.3. Scaffoldsak Polonio-Alcalá et al.-ek [11,12], beren ikerketetan, PLAz eginiko scaffoldseko hainbat diseinu inprimatu zituzten FFFko 3D inprimagailu batekin (BCN3D Technologies, Barcelona, Spain). Behin diseinuak inprimatuta, MDA-MB-231 bularreko kartzinomaren zelulen negatiboak landu ziren scaffoldsetan, eta zelulen ugaritze-saiakuntza egin zen. Datuen arabera, porotsuak ziren aukerarik erabilgarriena zelulak hazteko eta ugaltzeko. Horrela, ikusi zen horrelako teknikak erabil daitezkeela minbizia ikertzeko lanak egiteko. 3.2.4. Inplanteak UPCeko unibertsitatean hainbat ikerketa egin ziren aplikazio honen inguruan. Esate baterako, octet-truss 3D egiturak inprimatzea onuragarria izan daiteke ehun-ingeniaritzan erabiltzeko, edo inplanteetan [13,14]. https://doi.org/10.1387/ekaia.21640 323 Fabrikazio gehigarria ezinbesteko teknologia osasunean eta industrian: Euskadi eta Katalunia 5. irudia. Industriaren BPGa Euskadiko eta Kataluniako ekonomietan. 4. INDUSTRIA Gaur egun, industriak garrantzi handia dauka mendebaldeko eskualdeetan; izan ere, horietan, hura garatu da gehien azken mendeetan zehar. Industrian, sektore ugaritan erabiltzen da fabrikazio gehigarria, hala nola automobilgintzan edo aeronautikan. Aurreko mendeetan, sektore horietako piezak mekanizazioz egiten ziren, eta material asko xahutzen zen. 4.1. Euskal Autonomia Erkidegoa Euskal Autonomia Erkidegoko industriak inpaktu handia dauka EAEko jarduera ekonomian; izan ere, Euskadiko barne-produktu gordinaren (BPG) % 22-24 izan da azken urteotan (5. irudia). Gainera, industrian, 200.000 pertsonak lan egiten dute. Nahiz eta ekonomian garrantzi handia izan, fabrikazio gehigarrian ikusten da industriaren garapena posiblea dela; izan ere, urte batzuetara industria BPGaren % 25 izatea lortu daiteke, eta Europako beste herrialdeen parera iristea. Euskadin, industria metalurgikoa nabarmendu da gehienbat, eta, horregatik, gehien ekoizten den materiala metala da. Automobilgintzan, adibidez, Optimus 3D-k tresna pertsonalizatuak diseinatzen eta ekoizten ditu, molderik erabili barik; baita aeronautikan ere. Aeronautikan, ULTEM eta Ti-n erabiltzen dira piezak inprimatzeko. 324 Ekaia, 2020, 38, 315-326 Aitor Tejo-Otero, Felip Fenollosa-Artés, Irene Buj-Corral Era berean, hainbat zentro teknologiko (IDEKO, Lortek, Leartiker, Tekniker, etab.) ikerketa-lanetan aritzen dira. Adibidez, bai IK4-Lortek-ek bai Tecnalia-k parte hartzen duten ikerketa batean, honako hau adierazi da: Alanbre-arku bidezko fabrikazio gehigarria (Wire-Arc Additive Manufacturing —WAAM— siglaz ezagutzen da nazioartean) teknikak deposizio-tasak eta kalitate altuak eskaintzen dituela. Horregatik, alternatiba ona bihurtzen da tamaina ertaineko piezak ekoizteko fabrikazio gehigarria erabiltzea: esaterako, industria aeronautikoan, egiturazko piezak. Aeronautikan, halaber, Ruiz-Salas-ek eta bestek [15] Laser Melting Deposition (LMD siglaz ezagutzen da nazioartean) teknologia erabili zuten turbomakina-elementuak konpontzeko. Horrela, hainbat esperimentu dira erreferentzia eta abiapuntu gisa. 4.2. Katalunia Katalunian ere inpaktu handia dauka industriak jarduera ekonomian; izan ere, Kataluniako barne-produktu gordinaren (BPG) % 20 izan da industria azken urteotan (5. irudia); Euskadikoa baino baxuagoa. Gainera, industrian 500.000 pertsonak lan egiten dute. Euskadirekin konparatuta, langile gehiago daude industrian, baina, proportzionalki, gutxiago dira. Bestalde, industriak ekonomian garrantzi handia badu ere, fabrikazio gehigarrian ikusten da industriaren garapena posiblea dela; izan ere, urte batzuetara industria BPGaren % 25 izatea lortu daiteke, eta Europako beste herrialdeen parera iristea. Esate baterako, BCN3D Technologies enpresak, CIM UPCen sortu zen spin-off batek, bi buruko 3D inprimagailuak ekoizten ditu. Material anitzeko piezak ekoitz daitezke, eta propietate ezberdinetako materialak batu: (1) bi koloreko materialak erabil daitezke; eta (2) bi material erabil daitezke, hala nola PLA (PolyLactic Acid izenez ezagutzen da nazioartean) edo ABS (Acrylonitrile Butadiene Styrene izenez ezagutzen da nazioartean). Horrela, material anitzezko piezak ekoitz daitezke, eta propietate ezberdinetako materialak batu. Halaber, badira urte batzuk HPk multi jet fusion deituriko teknologia berri bat asmatu zuela, eta Leitat zentro teknologikoan, teknologia horretako hainbat 3D inprimagailu dituzte industrian erabiltzeko. Multi jet fusion prozesuak hautsaren materiala urtzen du, baina ez du laserra erabiltzen. Renishaw enpresa metal-fabrikazio gehigarrian aditua da, hau da, SLMa erabiliz, eta industriako hainbat sektoretan dago murgilduta. Alde batetik, automobilgintzan: Renishaw lantegiak neurrira egindako produzitzen ditu (adibidez, hozte-hodiak); gainera, lantegian, metalezko pieza funtzionalak azkar ekoitzi ez ezik, haien errendimendua ere probatu daiteke.
