Amaia Cabrejas, Santos Alonso, Neskuts Izagirre 1. Sarrera Gizakion aurpegiaren forma berariazkoa da pertsona bakoitzean, eta oso aldakorra populazioetan zehar. Hori dela eta, paper esanguratsua jokatzen du banakoen identifikazioan, eta, horrenbestez, zientzia forentseetan ezinbestekoa da [1]. Baina ageriko ezaugarria izateaz gain, aurpegiaren morfologiaren oinarri genetikoa ukaezina da; bai herentziazko zenbait ikerketek, bai familien arteko antzekotasun fenotipiko handiek hala frogatzen dute [2]. Beraz, posible litzateke DNA aztertuz hainbat ezaugarri morfologikoren fenotipoa berreraikitzea. Hori dela eta, genetika forentsean gero eta ikerketa gehiago egiten ari dira, arlo honek ekar ditzaken aurrerapenak ikaragarriak izan daitezkelako. Hala ere, populazio baten barnean aurpegiaren morfologiari lotutako ezaugarri zehatz batzuk nabarmenagoak dira beste populazio batzuekin alderatuta, bakoitzak eboluzio ezberdin bat izan duelako. Horrela, nahiz eta denak duela ≈300.000 urte Afrikan sorturiko hominini talde baten ondorengoak izan [3], Afrikatik irteterakoan norabide ezberdinak hartu zituzten [4]. ondorioz, Homo sapiens espezieko populazioak, neurri bateraino, euren artean desberdinduz joan dira hainbat ezaugarritan gaur egun arte. Desberdintze-prozesu horretan, aurpegiaren morfologia ez zen salbuespena izan, eta populazio ezberdinetan bestelako ezaugarriak nabarmendu ziren. 1. irudia. 1. taulako SNPek eragina duten ezaugarrien irudikapena. Beltzez, sudur zubiaren zabalera; gorriz, sudurraren luzera; urdinez, sudurraren zabalera; eta berdez, sudur-hegalen luzera. Haatik, ez da ezagutzen aurpegiaren morfologiaren eragile-desberdintzaile zuzenik. Alde batetik, aurpegiaren morfologiaren zenbait ezaugarri https://doi.org/10.1387/ekaia.22949 293 Gizakiaren aurpegiaren ezaugarri fenotipikoei loturiko aldakortasun genetikoaren analisia moldapenak izan daitezke. Horietariko moldapen batzuk hautespen naturalak faboratu ditu, gizakiak ingurune berrien kolonizazioan aurkitutako egoera berriak gailentzeko, klimarekiko egokitzapenak besteak beste [6]. Horretaz gain, hautespen sexualaren ondorio ere izan liteke, zeinak gainerako primateen morfologian izugarrizko presioa eragin duen eboluzioan zehar [5]. Eta beste batzuk zoriz desberdindu zitezkeen. Ahal den heinean, gure lanean, 1. irudian azaltzen diren sudurarraren ezaugarri morfologikoekin erlazionatzen diren SNP eragileen banaketa 2. irudian agertzetn diren populazioetako 1000 Genoma Proiektuan (1000G) analizaturiko gizabanakoetan aztertu da. 2. irudia. Lan honetarako erabili ditugun populazio taldeen irudikapena munduko mapan, jatorri geografikoaren arabera (Material osagarrien 2. taula): AFR gorriz, AMR, horiz, EAS berdez, EUR urdinez eta SAS arrosaz. Arlo forentsearen harira, krimen-eszenetan lortutako lagin biologikoetatik erauzitako DNAtik abiatuz, material genetiko horren jabe den pertsonaren aurpegia nolakoa den jakiteko gai izango bagina, asko erraztuko lirateke identifikazioak. Hau da, hain zuzen ere, genetika forentsearen arloan azken urteetan ikertzen ari dena. ikerketa hauetan, SNPen (Single Nucleotide Polymorphism) garrantzia azpimarragarria da [7]. SNPak nukleotido bakarreko polimorfismoak dira, hots, genomaren base bakar batean eragina duen aldaketa. Zenbait ikertzailek SNP ezberdinek aurpegiko zer ezaugarritan duten eragina identifikatu dute [8-12]. Lan Amaia Cabrejas, Santos Alonso, Neskuts Izagirre honetan, SNP horien efektuzko aleloak munduko populazioetan nola banatzen diren jakinda, PRS (Poligenic Risk Score) [13-14] balioaren bidez, populazio ezberdinetan aurpegiaren eta, adibide zehatz moduan, sudurraren morfologiari loturiko ezaugarriak aztertuz, aztertu dugu ea populazioak bereizten diren. 1.1. Helburua Lan honen helburua da giza populazioak aurpegiaren morfologiari loturiko datu genetikoetatik (SNPak) abiatuta desberdintzea posible den egiaztatzea. 2. MateriaLak eta Metodoak 2.1. Literatura-ikerketa 3. irudian, lan honetan jarraitu den lan-fluxua adierazten da. Lehenik eta behin, bilaketa bibliografikoa egin dugu, Google Scholar (https://scholar. google.es/), NCBi (https://www.ncbi.nlm.nih.gov/) eta WoS (https://www. recursoscientificos.fecyt.es/) plataformak erabiliz. Hitz gakoak «SNP» eta «facial morphology» izan dira. Lortutako artikuluetatik SNPa, kokapen kromosomikoa, alelo eragilea («risk alelle»), p-balioa, β-balioa eta asoziatutako aurpegiko ezaugarriarekin taula bat osatu dugu (Material osagarrien 1. taula). Soilik p https://doi.org/10.1387/ekaia.22949 295 Gizakiaren aurpegiaren ezaugarri fenotipikoei loturiko aldakortasun genetikoaren analisia dugu 99 SNPetarako genotipoen informazioa aurkitzea. Horiek dira, hain zuzen ere, lan hau egiteko erabili izan direnak (Material osagarrian 1. taula). Horiei erreferentzia egiteko «test-SNP» terminoa erabiliko dugu. Aurpegiaren morfologiarekin erlazionaturiko SNPen genotipoak jasotzen dituen VCF (Variant Call Format) fitxategi bat eraiki dugu 1000 Genomako indibiduoen informazio genetikoa laburbiltzen duena (Material osagarrien 2. taula). Banako horiek euren jatorriaren arabera populazio eta azpipopulazioetan sailkatu dira (2. irudia). 2.3. datuen analisi bioestatistikoa Aurreko datuak abiapuntutzat hartuta, lehenik, indibiduoen PRS balioa kalkulatu dugu. PRS balioak pertsona batek ezaugarri edo gaixotasun bat aurkezteko duen arrisku genetikoa estimatzen du, indibiduoaren genotipoaren eta Genome Wide Association study-ko (GWAS) informazioaren arabera [17]. Horretarako, SNPen β-balioa eta indibiduo bakoitzak SNP horiekiko duen genotipoa (alelo eragilearekiko homozigotoa edo heterozigotoa den) kontuan hartu behar dira honako formula honetan [17] (p: SNP kopurua, βj: j SNPren β-balioa eta SNPij: i indibiduoak j SNPrekiko aurkezten duen genotipoa): PRSi jxSNPi j j1 p RStudio [17] plataformaren bidez 1000 Genoma proiektuko datu-baseko banakoetan guri interesatzen zaizkigun SNP bildumarekin aldakortasun genetikoaren analisi multibariantea egin dugu, oinarrizko osagaien Analisia hain zuzen ere (PCA, Principal Component Analysis), SNPRelate [19] paketea erabilita. «ggplot2» [20] paketea erabili dugu banakoen bi dimentsioko ardatz edo Eigenvectorekiko (EV) banaketa irudikatzeko. 2.4. aurpegiaren ezaugarri morfologikoak Aurpegiaren ezaugarri morfologikoei loturiko SNPak erabilita, hots, test-SNPak, indibiduoak taldeetan nola sailkatzen ziren ikusteko, lehenbizi, Mclust [21], Stat-ellipse [22] eta ggplot2 [20] paketeak erabiliz, indibiduoen taldekapenak eta talde hoien irudikapenak egin genituen. Taldekatze horiek banakoen taldekapenak dira, zeinak PCA argiago ikusten laguntzen diguten. Talde bakoitzeko banakoen sailkapena egiteko, bi irizpide erabili ditugu: alde batetik PRS balioa eta bestetik indibiduoen jatorri geografikoa. PRS balioaren araberako sailkapena behatzeko, lau PRS klase bereiztu di- Amaia Cabrejas, Santos Alonso, Neskuts Izagirre tugu kuartilen arabera: lehengo klasea % 0-25 bitartean dauden PRS balioak, bigarren klasea % 25-50 tarteko balioak, hirugarren klasea % 50-75 bitartekoak eta, azkenik, laugarren klasea % 75-100 artekoak. Jatorri geografikoaren araberako sailkapena ikusteko, banakoen populazio eta azpipopulazioen jatorri geografikoa kontuan hartu ditugu (2. irudia eta Material osagarrien 2. taula). 2.5. Sudurraren morfologia Munduko populazioak euren artean bereizten dituzten aurpegiko ezaugarri morfologikoen adibide bat hautatu dugu, sudurraren morfologia, hain zuzen ere. Aztertutako SNPetatik multzo handi batek eragiten zuelako ezaugarri horretan. Lortutako test-SNP guztietatik, hamabik sudurraren ezaugarri ezberdinetan dute eragina (1. taula eta 1. irudia). 1. taula. Sudurraren morfologian eragina duten SNPak, kokapen kromosomikoa, alelo eragilea eta zer ezaugarritan duten eragina. Ezaugarrien irudikapen grafikoa 2. irudian ikus daiteke. Ezaugarria kromosoma SNP Alelo eragilea Sudurraren luzera (1. irudian gorriz) 1 rs647711 T 8 rs113036800 T 14 rs8007643 T Sudurraren kartilago proportzioaren zabalera 16 rs62031988 C Sudur zubiaren zabalera (1. irudian beltzez) 6 rs1852985 T Sudurraren zabalera (1. irudian urdinez) 7 rs17640804 C 9 rs10868138 C 15 rs1258763 A 17 rs227731 C 20 rs2424399 C 20 rs927833 T 20 rs2206437 A Taulan ageri diren SNPen alelo eragileek dagozkien ezaugarrien tamaina handiagoa eragiten dute eta alelo eragilea ez edukitzeak tamaina txikiagoa izatea esan nahi du. Hau da, esaterako, rs10868138 SNPean alelo eragilea denak, C kasu honetan, indibiduoak sudur zabalagoa izatea eragingo du. Alelo eragilea aurkezten ez dutenek, aldiz, sudur estuagoa izango dute. Gauza bera gertatuko da gainerako ezaugarrietan. Sudurreko test-SNPak identifikatu ondoren, mundu osoko populazioetako banakoen PRS balioak (SNP horietarako) kalkulatu ditugu berriro ere. https://doi.org/10.1387/ekaia.22949 297 Gizakiaren aurpegiaren ezaugarri fenotipikoei loturiko aldakortasun genetikoaren analisia ondoren, populazioen bataz besteko PRS balioak erabilita, sudurraren morfologia populazio batetik bestera (2. irudia) nola aldatzen den aztertu dugu. 2.6. Snp kontrolak Analisi hauen emaitzak balioztatzeko, prozedura bera errepikatu dugu zenbait SNP kontrolekin (hemendik aurrera «SNP-kontrolak»), hau da, ausazko SNPak. Bost ausazko SNP bilduma independente erabili ditugu. SNP-kontrol hauek SNPsnap online baliabidearen bidez lortu dira (https://data.broadinstitute.org/mpg/snpsnap/) [23]. ondoren, 1000 Genoma proiektuko datu-baseko banakoek SNP hauetan dituzten genotipoen VCF fitxategia eraiki dugu. Modu honetan, SNP-kontrolen 5 bildumak eta gure lagina alderatuz (test-SNPak), lortutako test-SNPen genotipoak aztertutako ezaugarriekiko espezifikoak direla onar dezakegu; edo, aitzitik, bakarrik laginen historia demografikoaren ondorio soila direla. 3. eMaitzak Bilaketa bibliografikoan aurkitutako test-SNP guztietatik honako baldintza hauek betetzen dituzten SNPak aukeratu ditugu: SNPen arteko independentzia, kromosoma autosomikoetan agertzea (ez kromosoma sexualetan edo genoma mitokondrialean) eta alelo eragilea aurpegiko zer ezaugarri morfologiko zehatzi lotzen zaion jakitea. Guztira, 99 SNP hautatzea lortu dugu (Material osagarrien 1. taula). Test-SNP eta lehenengo SNP-kontrolen PCAk alderatuta (4. eta 5. irudiak, hurrenez urren, eta Material osagarrien 2, 4, 6 eta 8. irudiak, gainontzeko SNP-kontroletarako), biek antzeko sakabanatze-ereduari jarraitzen diotela ikus dezakegu. Hau da, indibiduoen taldekapena euren jatorri geografikoaren araberakoa da, eta populazio ezberdinak modu berdintsuan desberdindu daitezke, bai test-SNPetan, bai lehengo SNP-kontrolerako ausaz aukeratu diren SNPetan ere. Horrela, lehendabiziko banapen garrantzitsuena Afrika (4. eta 5. irudian puntu gorriak) eta gainontzeko populazioen artean gertatzen da. Afrikaz kanpoko populazioen artean, oso ondo bereizten dira ekialdeko asiarrak (4. eta 5. irudian puntu berdeak). Amaia Cabrejas, Santos Alonso, Neskuts Izagirre 4. irudia. Test-SNPen EV1 eta EV2 ardatzekin irudikaturiko osagai Nagusien Analisia (PCA). Banako bakoitza puntu batez adierazten da, eta euren jatorri geografikoa kolorearen araberakoa da (eskubiko leiendan adierazia). Taldekatzeak koloreztatutako biribilak dira, leiendako koloreen arabera bereizten dira. Hala ere, banaketa hau ez da guztiz berdina test-SNP eta SNP-kontroletan. Alde batetik, afrikar indibiduoei arreta jarriz, test-SNPen PCAn lehenengo ardatzak Asiaren ekialdeko populazioak gainontzeko populazioetatik bereizten ditu (EV2 % 8,24), eta SNP-kontroletan, afrikar populazioa da gainontzeko populazioetatik bereizten dena (EV1 % 9,42). Gainontzeko SNP-kontrolek (Material osagarrien 2., 4., 6. eta 8. irudiak), lehenengo SNP-kontrolaren eredu berari jarraitzen diote, bariantzaren balio zehatzak aldatuz kasu bakoitzean. https://doi.org/10.1387/ekaia.22949 299 Gizakiaren aurpegiaren ezaugarri fenotipikoei loturiko aldakortasun genetikoaren analisia 5. irudia. Lehenengo SNP-kontrolen EV1 eta EV2 ardatzekin irudikaturiko osagai Nagusien Analisia (PCA). Banako bakoitza puntu batez adierazten da, eta euren jatorri geografikoa kolorearen araberakoa da (eskubiko leiendan adierazia). Taldekatzeak koloreztatutako biribilak dira, leiendako koloreen arabera bereizten dira. Talde bakoitzaren PRS klase proportzioa (ikusi material eta metodoak atala) ezberdina da barra-grafikoetan ikus daitekeen bezala (6. irudia). Taldekatze batetik bestera, PRS klaseen proportzioan aldaketa nabariak daudela ikus daiteke. Desberdintasun horiek estatistikoki esanguratsuak direla frogatzeko, Fisherren Test Zehatza egin dugu. Hau da, 45 alderaketa (kluster guztiak binaka alderatu ziren euren artean) guztira. 2. taulan, egindako konparazio guztietatik lortutako baliorik esanguratsuenak azaltzen dira. Amaia Cabrejas, Santos Alonso, Neskuts Izagirre 6. irudia. Test-SNPekin egindako PCA analisien EV1 eta EV2 ardatzetan definitutako 10 taldekatzeak. Taldekatze bakoitzerako PRS balioen proportzioa kuartilen arabera: urdina, PRS balioa altuenak, i.e. goiko % 25 bitartean; laranja, PRS balioak % 25-% 50 bitartetan; grisa, PRS balioak hirugarren kuartilean (% 50-% 75 bitartetan); horia, PRS balio baxuenak, i.e. azken kuartilean. Horrenbestez, p-balioak esangarriak izateko 0,0011 baino txikiagoak izan behar dira, 45 egiten ari baikara (0,05/45). 2. taulan ikus daitekeen modura, EV1/EV2 ardatzetan alderaketa guztiak esangarriak dira. Beraz, EV1/EV2 ardatzetan, taldekatze batetik bestera PRS balioaren proportzioetan desberdintasun estatistikoki esanguratsuak daudela onartzen dugu. 2. taula. Fisherren Test Zehatzean egindako konparaketak eta ardatz ezbedinen PCAn lortutako p-balioak. Beltzez esangarriak diren balioak (0.05/45 = 0.0011(p https://doi.org/10.1387/ekaia.22949 301 Gizakiaren aurpegiaren ezaugarri fenotipikoei loturiko aldakortasun genetikoaren analisia 3. taula. Sudur-morfologiaren araberako PRS balioak munduko populazio ezberdinetan. Populazioa PRS (Sudurreko morfologia) EUR –1,860645328 SAS –1,071955256 AMR –1,060773487 AFR –0,259062390 EAS 0,251773254 Material eta metodoetan adierazi den bezala, sudurreko SNP morfologikoetako alelo eragileak ezaugarri horietan tamaina handiagoaren arduradun direnez, PRS handieneko populazioak sudur zabalenak izango ditu. PRS balio txikienak dituztenek, berriz, sudur estuenak. Sudurraren luzerarekin (1. irudian, gorriz) loturiko SNP bakarra lortu dugunez (1. taula), ezin dugu erabateko ziurtasunez adierazi populazioen sudur luzera handiagoa edo txikiagoa denik. Beraz, zabalerari dagokionez, emaitzek iradokitzen dute europarrek sudur estuagoa dutela, eta, bai Afrika eta bai Asia Ekialdekoek, berriz, sudur zabalagoa. 4. eztabaida Lan honetan, informazio genetikoa erabiliz munduko populazioak morfologikoki desberdintzeko posibilitatea aztertu dugu. Horretarako, bibliografian aurpegiaren morfologiarekin erlazionatu diren 99 SNP autosomiko identifikatu ditugu, eta 1000 Genoma proiektuko 2.505 indibiduoek SNP hauentzako azaltzen dituzten genotipoak bildu ditugu. Horretaz gain, ausaz aukeraturiko SNP kopuru bereko (99 SNP) 5 bilduma independente eraiki ditugu, SNP-kontrolak deritzenak, alderaketak egiteko. Datu multzo horietan osagai Nagusien Analisia burutu ondoren, aurpegiko morfologiarekin erlazionaturiko SNP eta kontroleko bildumen artean zera ikusi dugu (4. eta 5. irudiak eta Material osagarrien 2, 4, 6 eta 8 irudiak): SNP-kontroletan EV1 ardatzak Afrikako populazioa gainontzeko populazioetatik bereizten du % 9,42 bariantzarekin, eta EV2 ardatzak % 4,94 bariantzarekin Asia ekialdeko populazioa bereizten du; SNP morfologikoekin (test-SNP) egindako analisietan, aldiz, bereizketa bera ikusten da, baina EV1 ardatzean bariantza handiagoarekin (% 8,24) Asia ekialdeko populazioa banatzen da, eta EV2an, bariantza txikiagoarekin (% 6,51) afrikarrak. Beraz, Asia ekialdeko populazioetan SNP morfologikoek eragin handiagoa dute. Aurpegiaren morfologiarekin erlazionaturiko SNPak erabilita, Asia ekialdeko populazioaren aurpegiaren morfologia gainontzeko populazioek Amaia Cabrejas, Santos Alonso, Neskuts Izagirre erakusten dutenaren ezberdina dela dirudi. izan ere, Asia ekialdeko populazioaren bereizketak garrantzi handiagoa du test-SNPetan SNP-kontroletan baino (SNP-kontroletan EV2 ardatzak % 4,94 eta test-SNPetan EV1 ardatzak % 8,24). Hori dela eta, hautatutako SNPek benetan aurpegi-morfologia ezberdina eragiten dutela ondoriozta dezakegu. Dena den, ezin dugu ahaztu ikerketa honetan erabilitako test-SNPak (hots, morfologikoak) Asiako populazioetan aurkituak eta aztertuak izan direla batez ere, eta, beraz, baliteke PCA analisietan ikusten ditugun desberdintasunak alborapen edo sesgo hori adieraztea. Horrenbestez, historia demografikoak aurpegiaren morfologiarekin erlazionaturiko aldakortasun genetikoan eragin handia izan duen arren (4. irudiko EV1 eta EV2 ardatzek azaltzen dituzten bariantzak % 8,24 eta % 6,51 dira, hurrenez hurren), gaur egungo populazioetan agertzen den aurpegiko morfologiaren aldakortasuna beste faktore batzuen menpe ere egon daiteke. Gure datuekin ezin dugu jakin aldakortasun horren beste eragileak zehatz-mehatz zein diren. Hala ere, hautespen sexuala faktore bat izan daiteke, gainerako ezaugarrietan izugarrizko eragina izan baitu [25]. Baina hau espekulazio hutsa da. Test-SNPen taldekapenari dagokionez 4. irudian argi ikusten da taldekatze bakoitzean gizabanakoen sailkapena jatorri geografikoaren arabera oinanurrituta dagoela. EV1/EV2 ardatzen PCAn (4. irudian) 5. eta 6. taldekatzeetan, Asia Ekialdeko indibiduoak daude nagusiki, 3. eta 10. taldekatzeetan, aldiz, afrikarrak. Zenbait taldekatzek Amerika, Asia Hegoaldea eta Europako indibiduoak barneratzen dituzte. Asia ekialdekoak, Eurasiako populazioen artean historia demografiko desberdinena azaltzen dute, gainontzekoengandik isolatuta egon baitira, eta horren ondoriozko jito genetikoaren eragina dela eta, morfologikoki (eta beraz genetikoki) desberdindu omen zitezkeen [25]. Azkenik, Europa, Amerika eta Asia hegoaldeko populazioek historia demografiko antzekoagoa dute, eta ondorioz, antzekotasun morfologiko handiago erakusten dute euren artean. Bestalde, EV1/EV2 ardatzetako taldekatzeetako PRS klase proportzioa (6. irudia) eta taldekatze bakoitzean gailentzen den jatorri geografikoa kontuan hartuz (4. irudia), jatorri geografikoaren arabera PRS balio ezberdinak gailentzen direla esan daiteke. Beraz, PRS balio horri lotuta doazen aurpegiaren morfologiarekin erlazionatutako ezaugarriak izango dituzte populazio horretako indibiduoek. Hau da, lehengo taldekatzea adibidetzat hartuz, hango gehienak Asia Ekialdekoak dira (3. irudia) eta gailentzen den PRS klasea, lehengoa (6. irudia). Hortaz, PRSko lehengo klasea Asia Ekialdeko populazioarekin estuki erlazionatuta dago eta hango indibiduoen aurpegimorfologia bereizgarria da, gainerako populazioetatik desberdintzen dituzten ezaugarriak baitituzte. Azkenik, sudurraren morfologiari dagokionez (4. taula), zehazki lortu ditugun emaitzei erreparatuta, hein handi batean behintzat, populazioetan https://doi.org/10.1387/ekaia.22949 303 Gizakiaren aurpegiaren ezaugarri fenotipikoei loturiko aldakortasun genetikoaren analisia ikusten diren sudur morfologia ezberdinak moldapen morfologiko moduan azaldu daitezke. izan ere, beste ezaugarri morfologiko batzuk bezala [27], sudurraren morfologia klimarekin estuki lotuta dagoela argitaratu da [28]. izan ere, sudurreko muki mintzak arnasten den airea berotzen eta hezetzen du, arnasbideetara pasatzeko prestatuz. Horrela, sudur luze eta estuek inguruneko airea hezetzeko eta berotzeko azalera handiagoa izango dute. klima hotz eta lehorretan oso garrantzitsua da prozesu hori, eta, beraz, klima konkretu horietan moldapen paregabea izango da. Hala ere, bioklima berean habitat oso ezberdinak aurkitzen dira, eta zenbait kasutan faktore bakoitzak kontrako sudur motak hobesten omen baititu. Beraz, nahiz eta munduan zehar populazioak sudurraren morfologiaren arabera bereizteko eredu orokor bat planteatu, salbuespen asko daude. Bestalde, sudur-morfologian populazioen arteko desberdintasunak beste faktore baten edo faktore anitzen arteko elkarrekintzen ondoriozkoak ere izan litezke, hautespen sexuala barne, zenbait autorek proposatu duten bezala [28]. 5. ondorioak Lan honetan giza populazioak aurpegiaren morfologiari loturiko datu genetikoetatik abiatuz euren artean desberdintzen saiatu gara. Hala ere, ez dugu behar adina SNP kopuru giza aurpegiaren morfologia populazioen banapen geografikoaren arabera aurresateko. izan ere, gure lanean gehien jorratu dugun gaia aurpegiaren morfologiaren eboluzioa izan da. Hala eta guztiz ere, SNP multzo bat aztertuta populazioen sudur-morfologia nolakoa den aurresateko gai izan garen moduan, antzekoa egin daiteke gainerako ezaugarri morfologikoekin, baldin eta sakontasun eta baliabide gehiagorekin aztertzen badira. kontuan hartu behar da, ordea, ezaugarri konplexuak ikertzen ari garela, eta, beraz, horien efektua neurtzea zailagoa da. Gainera, aurpegiko ezaugarri guztietan eragina duten SNP guztien identifikazioa oso zaila izateaz gain, ikerketa asko soilik populazio konkretu batzuetan egin dira, besterik ez; horrenbestez, informazio urria dugu. Bestalde, populazio bakoitzak SNP eragile ezberdinak izan ditzake eta hori kontuan ez edukitzeak berrespen-alborapena izateko arriskua sortzen du. Hala ere, nahiz eta gaur egun banako baten DNAn oinarrituz bere aurpegiko morfologia aurresatea oso zaila izan, geroz eta ugariagoak diren datu genomikoek eta GWASek arlo honen etorkizuna argitzen dute. bibLioGrafia [1] Tome, P., Fierrez, J., Vera-rodriguez, R. eta ramos, D. 2013. «identification using face regions: Applications and assesment in forensic scenarios». Forensic Science International, 233 (1-3), 75-53. Amaia Cabrejas, Santos Alonso, Neskuts Izagirre MateriaL oSaGarriak 1. taula osagarria. Adierazten dira aurpegiaren morfologiaren ezaugarriei loturiko 99 SNP autosomikoen zerrenda, kokapen kromosomikoa, euren base-pare kokapena, kromosoma eta bakoitzaren alelo eragilea. izartxoa duten 37 SNPak Asia Ekialdeko populazioetan soilik aztertu direnak dira. kromosoma Base-pare posizioa SNP Alelo eragilea 1 3261516 rs4648379 T 18972776 rs9439713 A 18979874 rs742071 T 94553438 rs560426 G 94558110 rs66515264 T 94570016 rs481931* C 94582293 rs4147803 G 110218761 rs619686 G 117122288 rs647711 T 209959614 rs1044516* G 209960925 rs742214* C 209964080 rs2235371* C 209977111 rs861020 A 209989270 rs642961* A 209993801 rs596731* G 210048819 rs2064163* C 210050794 rs9430019* A 2 9971366 rs287980* G 16729357 rs7566780 G 16733054 rs10172734* G 16733928 rs7552 G 19732291 rs7567283 G 42181679 rs6740960 T 43540125 rs7590268 G 177111819 rs970797 A 223005314 rs974448 G 223068286 rs7559271 G 234394487 rs1048603 A 234432017 rs838543 A 3 89534377 rs7632427 T 189549423 rs17447439 G 189553372 rs76479869 T Amaia Cabrejas, Santos Alonso, Neskuts Izagirre kromosoma Base-pare posizioa SNP Alelo eragilea 14 21365801 rs8007643 T 38038468 rs17106852 G 51839645 rs7148069* A 95379583 rs1243573* G 15 33050423 rs1258763 A 63312632 rs1873147 C 74889163 rs11072494 T 75005575 rs28689146 A 16 3969886 rs2283487* A 3980445 rs8049367 C 3996282 rs17136624* A 27017495 rs62031988 C 17 7521915 rs12150660 T 7533423 rs1799941 A 8914693 rs2872615* A 8929845 rs1880646* A 8932119 rs4791774 G 44988703 rs4968247* A 45008935 rs1838105* A 54615617 rs17760296 G 54773238 rs227731 C 70025809 rs2193054 C 19 2050823 rs3746101 T 20 21632545 rs2424399 C 22041577 rs927833 T 37992741 rs2206437 A 38904203 rs6129564 A 39269074 rs13041247 T 39275603 rs6129653* A Amaia Cabrejas, Santos Alonso, Neskuts Izagirre 1. irudi osagarria. Mclust paketea erabilita talde-kopuru hobeezina zenbatetsi da, 2. SNP-kontrola erabilita. X ardatzak talde-kopurua adierazten du, eta Y ardatzak taldekatzeak egiteko orduan metodo ezberdinek adierazten dituzten BiC irizpidea (Bayesian information Criterion). Talde-kopuru hobeezina 12 da. https://doi.org/10.1387/ekaia.22949 311 Gizakiaren aurpegiaren ezaugarri fenotipikoei loturiko aldakortasun genetikoaren analisia 2. irudi osagarria. Bigarren SNP-kontrolaren EV1 eta EV2 ardatzekin irudikaturiko osagai Nagusien Analisia (PCA). indibiduo bakoitza puntu batez adierazten da eta euren jatorri geografikoa kolorearen araberakoa da (eskubiko leiendan adierazia). Taldekatzeak koloreztatutako biribilak dira, leiendako koloreen arabera bereizten dira. Amaia Cabrejas, Santos Alonso, Neskuts Izagirre 3. irudi osagarria. Mclust paketea erabilita talde-kopuru hobeezina zenbatetsi da, 3. SNP-kontrola erabilita. X ardatzak talde-kopurua adierazten du, eta Y ardatzak taldekatzeak egiteko orduan metodo ezberdinek adierazten duten BiC irizpidea (Bayesian information Criterion). Talde-kopuru hobeezina 12 da. https://doi.org/10.1387/ekaia.22949 313 Gizakiaren aurpegiaren ezaugarri fenotipikoei loturiko aldakortasun genetikoaren analisia 4. irudi osagarria. Hirugarren SNP-kontrolaren EV1 eta EV2 ardatzekin irudikaturiko osagai Nagusien Analisia (PCA). indibiduo bakoitza puntu batez adierazten da, eta euren jatorri geografikoa kolorearen araberakoa da (eskubiko leiendan adierazia). Taldekatzeak koloreztatutako biribilak dira, leiendako koloreen arabera bereizten dira. Amaia Cabrejas, Santos Alonso, Neskuts Izagirre 5. irudi osagarria. Mclust paketea erabilita talde-kopuru hobeezina zenbatetsi da, 4. SNP-kontrola erabilita. X ardatzak talde-kopurua adierazten du, eta Y ardatzak taldekatzeak egiteko orduan metodo ezberdinek adierazten duten BiC (Bayesian information Criterion). Talde-kopuru hobeezina 14 da. https://doi.org/10.1387/ekaia.22949 315 Gizakiaren aurpegiaren ezaugarri fenotipikoei loturiko aldakortasun genetikoaren analisia 6. irudi osagarria. Laugarren SNP-kontrolaren EV1 eta EV2 ardatzekin irudikaturiko osagai Nagusien Analisia (PCA). indibiduo bakoitza puntu batez adierazten da, eta euren jatorri geografikoa kolorearen araberakoa da (eskubiko leiendan adierazia). Taldekatzeak koloreztatutako biribilak dira, leiendako koloreen arabera bereizten dira. Amaia Cabrejas, Santos Alonso, Neskuts Izagirre 7. irudi osagarria. Mclust paketea erabilita talde-kopuru hobeezina balioetsi da, 5. SNP-kontrola erabilita. X ardatzak talde-kopurua adierazten du, eta Y ardatzak taldekatzeak egiteko orduan metodo ezberdinek adierazten duten BiC (Bayesian information Criterion). Talde-kopuru hobeezina 12 da. https://doi.org/10.1387/ekaia.22949 317 Gizakiaren aurpegiaren ezaugarri fenotipikoei loturiko aldakortasun genetikoaren analisia 8. irudi osagarria. Bosgarren SNP-kontrolaren EV1 eta EV2 ardatzekin irudikaturiko osagai Nagusien Analisia (PCA). indibiduo bakoitza puntu batez adierazten da, eta euren jatorri geografikoa kolorearen araberakoa da (eskubiko leiendan adierazia). Taldekatzeak koloreztatuko borobilak dira, leiendako koloreen arabera bereizten dira.
