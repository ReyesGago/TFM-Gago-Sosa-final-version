10. IKASGAIA (martxoak 1) KASUA - AIEE administrazio topikoa eta ahozko bidekoa 22 urteko emakume bat fisioterapia kontsultara joan da, duela 3 egun eskuineko orkatila bihurritu zuelako. Saioa amaitzean, fisioterapeutak pazienteari egunean bi aldiz diklofenakoa duen gela orkatilan jartzeko esan dio eta aldi berean ibuprofeno-pilulak (400 mg) har zitzakeela 8 ordutik behin, mina arintzeko. 1. Zer medikamentu mota dira diklofenakoa eta ibuprofenoa? Bere ekintza-mekanismoa azal ezazu. 2. Kontsultatu pazientea erabiltzen ari den medikamentuen fitxa teknikoa (ibuprofenoa konprimatuetan eta diklofenakoa gelean). Zer ondorio kaltegarri eragin ditzakete? Bi farmakoek ekintza-mekanismo bera badute, zergatik sortzen dituzte kontrako efektu desberdinak? 3. Fisioterapeutak zuzen jokatu al zuen pazienteari diklofenakoaren gela eta ibuprofeno-pilulen (400 mg) erabilera adieraztean? Eta 600 mg-ko ibuprofenoa hartzeko gomedatuko izan balio? KASUA - PARAZETAMOLA: SENDAGAIRIK SEGURUA? Gorkak, 35 urtekoa, arotz lanari egozten dio eskuineko sorbaldako mina dauka. Mina biziagoa egiten zaio, eta, horregatik, fisioterapeutarengana jotzen du. Honek saioan zehar galdetzen dio ea botika analgesikoren bat hartzen ari den eta Gorkak erantzun dio baietz, zehazki, etxean dituen 1g-ko Efferalgan eguneko hiruzpalau pilula, baina ez diola mina arintzen. Fisioterapeutak jakinarazten dio bursitis azpikromiala izan dezakeela, eta, beraz, medikuarekin kontsultatzeko eta parazetamola ibuprofenoarekin ordezteko gomendatu dio. Gainera parazetamola gaizki erabiltzeagatik toxikotasun-arriskua dagoela ohartarazi dio fisioterapeutak Gorkari. Egun batzuk geroago, medikuak diagnostikoa berretsi zuen, eta 6-8 ordutik behin (400 mg) mantentzen du ibuprofeno-tratamendua; eraginkorra dena berarentzat. 1.-Ibuprofenoa ez bezala, parazetamola ez da eraginkorra bursitis azpikromialaren tratamenduan. Azaldu zergatik. 2.-Zergatik ohartarazten dio fisioterapeutak parazetamola behar ez bezala erabiltzeak dakarren arriskuaz? 3.-Zer faktorek areagotu dezakete parazetamol bidezko hepatotoxikotasunaren arriskua? 4.-Zeintzuk dira parazetamolaren ondorio kaltegarriak dosi terapeutikoetan? 5.-Egokia al da ibuprofenoarekin ezarritako tratamendua? 6.-Agindutako tratamendua eraginkorra ez balitz, zein izango litzateke hartu beharreko neurria? 11. IKASGAIA (martxoak 7) KASUA -NOLOTILA ALBISTEETAN https://www.elconfidencial.com/tecnologia/ciencia/2018-12-01/nolotil-victimas-afectados-espanoles_1678730 / Albistea irakurri ondoren, honako gai hauek landu itzazu: 12. IKASGAIA (martxoak 8) KASUA - KORTIKOIDE-INFLITRAZIOA 60 urteko gizon bat medikuaren kontsultara joan da, mina eta ezkerreko sorbaldan mugitzeko arazoak dituelako. Azterketa sakona egin ondoren, muskulu supraespinosoaren tendinitisa diagnostikatzen zaio eta betametasonarekin infiltratzen zaio tendoiaren mina eta hantura murrizteko. Ondoren, fisioterapiara bideratzen da, eta errehabilitazio-programa bat egingo du. Programa horretan, besteak beste, sorbaldako muskulatura indartzeko ariketak egingo dira. 1. Zein talde farmakologikokoa da betametasona eta zer ekintza mekanismoa dauka? Zer eragin farmakologikoak ditu? 2. Zein ondorio kaltegarri eragin ditzake betametasona sistema muskuloeskeletikoan infiltratzeak? 3. Ondorio kaltegarri horiek kontuan hartuta, zer neurri hartu beharko ditu fisioterapeutak paziente horren indar-entrenamendua planifikatzean?
