EKAIA, ale berezia (2014) 91 Simulazioa osasun alorreko politika publikoen ebaluaziorako baliabidea Arantzazu Arrospide Elgarresta Gipuzkoako LMA-ESIen Ikerketa Unitatea. Debagoieneko Erakunde Sanitario Integratua. Arrasate-Mondragón, Gipuzkoa arantzazu.arrospideelgarresta@osakidetza.net Jasota: 15/05/2013 Onartua: 04/10/2013 Laburpena: Osasun alorrean ebaluazio ekonomikoa erabiltzen da, koste eta ondorioak kontuan izanik aukera ezberdinen konparaketa egiteko. Entsegu klinikoen bidez lortutako epe motzeko informazioan oinarrituz epe luzerako emaitzak aurreikusteko erabili ohi dira eredu matematikoak. Populazio mailako programen ebaluaziorako simulazio bidezko ereduek dituzten abantailak eta onurak azaleratzea da artikulu honen helburua. Osasun publikoko programa baten ebaluaziorako simulazio eredu bat eraikitzeko hurrengo lau pausuak eman behar dira: sistemaren modelizazioa, parametroen kalkulua, ereduen inplementazio eta egiaztapena eta emaitzen azterketa. Sistemako gertaera nagusiak identifikatu eta bakoitzari dagokion denboren banaketa funtzioa esleitzean dago gakoa. Ezaugarri ezberdineko pertsonen multzoei zuzentzen zaizkie osasun publikoko programak; honenbestez ez da nahikoa pertsonen kohorte bat jarraitzea, eta simulazio ereduak erabiliz posible da urtez urteko populazio aldaketak kontuan izatea. Are gehiago, gertaera jazo arteko denborak gizakien ezaugarrien menpe defini daitezke eredu hauetan. Espainia mailan oso hedatuak ez badaude ere, mundu mailan garrantzia handiko ikerketa taldeak ari dira populazio mailako programen ebaluaziora zuzendutako simulazio ereduetan lanean. Erabakiak hartu behar dituztenek ereduak kontuan har ditzaten, ezinbesteko lana da ereduaren gauzaketan hartutako erabaki bakoitza justifikatu eta garbitasunez azaltzea. Abstract: Economic evaluation is used to compare different interventions taking into account not only the related costs but also their consequences in terms of health. Mathematical models are used to predict long-term results based on short-term information obtained from clinical trials. The aim of this article is to display the benefits of simulation modelling for population level programs evaluation. Four essential steps must be held when building a simulation model for public health program evaluation: conceptualization, inputs estimation, implementation and 92 EKAIA, ale berezia (2014) Arantzazu Arrospide Elgarresta validation and results’ analysis. Identifying the main events occurring in the evaluated system and assigning the corresponding time distribution is the key of simulation models. Public health programs have heterogeneous characteristics in the target population and so it’s not enough to follow a cohort of individuals for the analysis. Simulation models allow introducing population changes. Furthermore, the time till next event can depend on the individual’s characteristics in these models. Although there are not very popular in Spain, important research groups are working on the development of simulation models for population-level programs evaluation all over the world. Each of the steps given during the model construction must be justified and explained looking for model’s transparency. This is clearly necessary for decision makers to take into account the given results. SARRERA Osasun alorraren kudeaketak duen konplexutasunak eta dagokion koste altuak ezinbesteko egiten dute baliabide ekonomiko, material eta giza baliabideen planifikazio eraginkorra. Aurrekontua finitua da eta herritarren eskaria handiagotuz doa baliabide teknologikoen aukera areagotzen den heinean [1]. Osasun alorrean, ebaluazio ekonomikoa erabiltzen da koste eta ondorioak kontuan izanik aukera ezberdinen konparaketa egiteko [2, 3]. Gizarteari bere osotasunean kalitatezko zerbitzua ematea da helburu nagusia, baina lortu beharko litzateke ahalik eta baliabide gutxien erabiliz ahalik eta sistemaren kapazitate handiena. Hainbat Europar estatutan oso ohikoa da entsegu klinikoen bidez egindako ebaluazioa interbentzio farmazeutiko zein kirurgikoetan; populazio mailan abian jartzen diren osasun publikoko programen kasuan aldiz, entsegu kliniko bat aurrera eramatea ia ezinezkoa denez, ebaluazioa ere ez da hain arrunta [4]. Ebaluazio ekonomikoa egiterakoan analisi mota ezberdinak bereiz badaitezke ere, kostu-eraginkortasunaren analisia da guztietan ohikoena. Analisi mota honek prozesu osoan zehar erabiltzen diren baliabide guztien kostua hartzen du kontuan alde batetik eta pazienteen bizi-kalitatean duen eragina neurtzen du bestetik [5]. Entsegu klinikoak dira orokorrean kostueraginkortasuneko analisia egiteko metodologia erabiliena; hala eta guztiz ere, zaila da entsegu klinikoak denboran zehar mantentzea eta orokorrean epe motzeko emaitzak baino ezin dira lortu hauen bitartez. Are nabariagoak dira metodologia honek osasun publikoko programen ebaluaziorako sortzen dituen zailtasunak. Honenbestez, eredu matematikoak erabili ohi dira entsegu klinikoen bidez lortutako epe motzeko informazioan oinarrituz epe luzerako emaitzak aurreikusteko [6]. Markoven ereduak dira erabaki zuhaitzekin batera osasun alorreko ebaluazio ekonomikoetarako eredurik ezagun eta erabilienak (1a-1b irudiak). Metodo hauek ahalbidetzen dute kontzeptu sinpleen bidez gaixotasunen elementu kliniko eta epidemiologikoak EKAIA, ale berezia (2014) 93 Simulazioa osasun alorreko politika publikoen ebaluaziorako baliabidea 1a irudia. Erabaki zuhaitzen diagrama. 1b irudia. Markoven ereduen diagrama. 94 EKAIA, ale berezia (2014) Arantzazu Arrospide Elgarresta era matematikoan adieraztea, eta dagozkion kalkuluak ere modu errazean aurrera eraman daitezke programa arruntak erabiliz [7,8]. Hala eta guztiz ere, bi eredu mota hauen ezaugarriek adierazpen matematikoa baldintza dezakete. Izan ere erabaki zuhaitzek ez dute denbora kontuan hartzen eta Markoven ereduetan ziklotan banatzen da denbora. Kasu honetan ziklo bakoitzean zehar pazientea osasun egoera bakarrean egon ahal izango da eta ziklo amaieran osasun egoera batetik bestera aldatu ahal izango dira pazienteak. Era berean, Markoven ereduen beste ezaugarri bat oroimenik eza denez, eredu hauetan ziklo amaieran osasun egoera batetik bestera aldatzeko probabilitatea azken egoeraren menpe baino ez da egongo. Gaixotasun kronikoen azterketan esaterako garrantzia berezia du biziraupendenboraren adierazpenak; aipatutako ezaugarriak saihesten saiatuz gero, aztertu ezinezko eredu konplexu batera irits gintezke bi eredu mota hauek aplikatzean [9]. Markoven ereduek dituzten mugak kontuan izanik, osasun alorreko ebaluazioetan ohiko bihurtzen ari dira gertaera diskretuko simulazio bidezko ereduak. Simulazioa sistema errealen portaeraren imitazio eta erreprodukzioa helburu duten metodo eta teknika matematikoen multzoa da [10]. Gertaera diskretuko simulazioan zehazki, sistemako denbora modu jarraituan erabiltzen da baina gertaera bat jazo behar den unean soilik moteltzen da erlojua era honetan kalkuluen eraginkortasuna hobetuz. Zenbait kasutan arrazoi etiko, ekonomikoengatik edo denbora arazoengatik ez da posible esperimentu errealak aurrera eramatea, eta kasu horietan simulazioa izan daiteke irtenbide egokiena. Simulazioa ordenagailu bidez egindako esperimentu multzoa da nolabait esateko. Simulazioa zerbitzuen funtzionamendua deskribatu eta erreproduzitzeko erabiltzen da osasun alorrean. Aldi berean, lan-tresna honek, ahalbidetzen du prozesuan egindako akatsak edo egoera desberdinetan gerta litezkeen emaitzak ezagutzea, beti ere sistemaren ebaluazioa delarik helburu [11]. Artikulu honek azaldu nahi ditu zein abantaila ekar ditzakeen datuen simulazioak. Simulazio horien bitartez, entsegu klinikoak aurrera eraman ezin diren kasuan, gaixotasunaren konplexutasuna matematikoki adierazi eta ebaluaziorako beharrezko datuak estima daitezke. METODOLOGIA Mota honetako proiektu egitasmo batek alor ezberdinetako jakintza eskatzen du ikertzaileak eredua gauzatzeko orduan, jakin egin beharko du estatistikaz ez ezik gaixotasunaren bilakaeraren ezaugarriez, abian jarri nahi den programaren helburuez edota diru kostuaz. Orokorrean, populazio bati zuzendutako osasun-politikak aztertzeko simulazio eredu bat eraikitzerakoan ondorengo pausoak eman behar dira. EKAIA, ale berezia (2014) 95 Simulazioa osasun alorreko politika publikoen ebaluaziorako baliabidea 1. Sistema eredutzea: Jakin behar da arazoa eta proiektuaren helburua zein diren. Helburu hauek kontuan izanda, aztertu nahi den sistema simulazio bidez erreproduzitzeko moduan moldatu behar da. Hau da, sisteman gauzatu daitezkeen gertaera nagusiak identifikatu behar dira bereziki gure helburuetan eragiten dutenak. 2. Parametroen kalkulua: Identifikatutako gertaera bakoitzari probabilitate-banaketa bat dagokio. Horretarako, ezinbestekoa da entsegu klinikoetan edo aurrez jasotako datuetan oinarritzea, eraikitako ereduaren emaitzak errealitatean aplikagarriak izan daitezen. Gertaera diskretuko simulazio ereduetan beharrezkoa da aztertzen ari garen sisteman parte hartzen duen indibiduo bakoitzak gerta daitekeen gertaera bakoitza jazo arteko denbora bat esleituta izatea. Gertatuko den hurrengo gertaera, denbora guztien artean minimoa denak definituta geldituko da. 3. Ereduaren inplementazio eta egiaztapena: Lehen bi etapak definituta eredua eraikitzea da hurrengo pausoa. Hala eta guztiz ere, proiektuak helburu dituen emaitzak lortu aurretik, eraikitako eredua errealitatearen isla dela frogatu behar da ereduren egiaztapenaren bitartez. Ereduaren egiaztapena, aurrez ezagunak diren epe motzeko datu jakin batzuk erreproduzitzean datza. Esaterako populazioaren egitura, bizi-itxaropena … Estimatutako datuen eta datu errealen arteko doikuntza-egokitasuna baloratzeko honelakoak erabiltzen dira: korrelazio koefizientea, erroreen karratuen batez bestekoa edo zatikizko alborapen eta bariantza moduko estatistikoak erabili ohi dira. 4. Emaitzen azterketa: Simulazio ereduaren emaitzek simulazio bakoitzerako entsegu kliniko batek epe luzera emango lizkigukeen emaitzak estimatzen ditu. Datu mota honen analisiak berezitasun batzuk dauzka; izan ere, indibiduo bakoitzari dagozkion datuak azter ditzakegu alde batetik eta sortutako populazio bakoitzari dagokion batez bestekoa bestetik. Populazio mailako osasun-programen ebaluaziora zuzendutako gertaera diskretuko edozein simulazio eredutan ondoko osagaiak azaltzen dira ezinbestez: aztergai hartu dugun populazioa osatzen duen indibiduo bakoitza entitate edo izate artifizialen bidez adierazten da; era berean, osagai hauen bidez adierazten dira pazienteekin harremana duten mediku, erizain edo familiartekoak ere. Simulazio ereduek aukera ematen dute izate artifizialen arteko harremanak kontuan hartzeko. Izate artifizial bakoitzak ezaugarri edo atributu desberdinak izan ditzake. Aldagai izena ematen zaie ordea sistema osoaren ezaugarriei, hau da, populazioa osatzen duten osagai guztiei. Simulazio ereduetan posible da programaren ebaluazioan interesgarri diren gertaerei dagozkien probabilitateak ezaugarrien zein aldagaien balioen arabera aldatzea [12]. 96 EKAIA, ale berezia (2014) Arantzazu Arrospide Elgarresta Epe luzera analisia aurrera eramateko ezinbesteko baldintza da ereduan erabiltzen diren parametroak horretarako egokiak izatea. Gertaera diskretuko simulazioek ezaugarri nagusi bat dute: indibiduo bakoitzarentzat sisteman jazo daitekeen gertaera bakoitza jazo arteko denbora ezagutu behar da (2. irudia). Zenbait kasutan, aztertzen ari garen gertaerek elkar baldintza dezakete, hau da, lehendabiziko gertaeraren menpe izango da bigarren gertaera iritsi arteko denbora. Esate baterako, medikuaren kontsultara joan aurretik auto-istripuz hiltzen den laguna ez da kontsultara joango. Kasu hauetan, gertaera jazo arteko denboraren analisia modu desberdinetan egin daiteke. Alde batetik, posible da gertaera bakoitzari dagokion denbora esleitu eta denetan itxaron-denbora laburrena duen gertaera izatea jazoko den lehena. Baina bada bigarren aukera bat ere: hurrengo gertaerara arteko denbora baino ez esleitzea indibiduo bakoitzari. Esleitutako denbora zein gertaera motari dagokion definitu beharko da ondoren probabilistikoki [13]. Gertaerak banaka aztertzean, biziraupen-analisia erabiliz, gertaera bakoitzerako biziraupen-kurba egokiena estimatu daiteke [14]. Biziraupena modu globalean aztertzeak aldiz, analisia bi pausotan egitea dakar eta beraz, zailagoa da balio erreal eta estimatuen arteko doikuntza-egokitasuna neurtzea. Hala ere, bigarren ikuspuntu honetatik, zehazkiago jasotzen da gertaera jazo arteko denboren bariantza. 2. irudia. Indibiduoen arrisku ezberdinen eredutzea. Parametroen ziurgabetasuna oso garrantzitsua da populazio mailako programen ebaluazioan; izan ere, simulazio ereduen helburua ez da epe luzerako emaitzen estimazioa egitea soilik. Mota honetako eredu batek erabaki okerra hartzeak eragin ditzakeen ondorioak neurtu behar ditu pa- EKAIA, ale berezia (2014) 97 Simulazioa osasun alorreko politika publikoen ebaluaziorako baliabidea rametroen ziurgabetasuna baliatuz [15]. Orokorrean ebaluazio ekonomikoan erabiltzen diren ereduek bi ziurgabetasun maila bereizten dituzte; lehen mailakoak ezaugarri berdinak dituzten indibiduoek ibilbide ezberdina izatea ahalbidetzen du, eta bigarren mailakoak aldiz, parametroen estimazioan dagoen ziurgabetasuna neurtzen du. Simulazio ereduan kalkuluak egiterakoan beraz, parametroen ziurgabetasunean oinarrituz, parametroek balio ezberdin bat hartzen dute erreplika bakoitzean. Parametroen balio horiek eta [0,1] tartean ausazko balio bat erabiltzen dira erreplika horretan sisteman parte hartzen duten indibiduoen denborak estimatzeko. Erreplika bakoitzean populazioaren lagin bat izango dugu honenbestez, eta simulazioaren helburua lagin bakoitzean programak duen koste eta eragina estimatzean datza. Erabaki zuhaitzak edo Markoven ereduak erabiltzen diren ebaluazioetan paziente kohorte baten hil arteko jarraipena egitea da ohikoena. Honek ez du zentzurik populazio mailako programa bat ebaluatu nahi dugunean; izan ere, adin tarte bati zuzendutako programak izaten dira hauek eta beraz, jaiotze-urte desberdinetako gizakiei eragiten die aldi berean [16]. Orokorrean, kohorte baten jarraipenean lortzen diren emaitzetan oinarritzen da kostu-eraginkortasuneko analisia, baina gertaera diskretuko simulazioaren bidez posible da ezaugarri desberdinak dituzten kohorteak aztertzea [17]. Hau dela eta, populazio mailako programen kostu-eraginkortasuneko analisietarako simulazio ereduek aukera ematen dute kohorte anitz kontuan izateko. Era berean, populazio mailako programek duten dimentsioa dela eta, garrantzitsua da kostu-eraginkortasun erlazioaz gain, programak osasun-sistemaren aurrekontuan izan ditzakeen ondorioak aztertzea (3. irudia) [18]. Orain arte aurrekontuen analisi gutxi plazaratu dira zientzi aldizkarietan, ez baitzegoen gehiengoak onartutako metodologia definiturik. Azken urteotan aldiz, hainbat gobernu erakundek eta zientzi elkartek aitortu dute aurrekontuaren analisiak duen garrantzia, kostu-eraginkortasuneko analisiaren osagarri moduan [19]. Mauskopfek dio urtez urteko kostu eta osasun maila moduan neurtu behar dela programak aurrekontuan duen eraginaren analisia, hau da, programa abian jartzen den unetik urtez urte lortzen diren emaitzak neurtzean datza aurrekontuaren analisia [20, 21]. Enpresagintzan inbertsioaren itzulera moduan ezagutzen da kontzeptu hau; izan ere, populazio mailako programek, hasieran inbertsio handia behar dute oro har, baina epe luzera lortutako osasun mailako onurek beste alor batzuetan aurreztea dakar eta horrela, murriztu egiten da kostu orokorra. Gisa honetako egitasmoek aukera ematen digute aurrekontuaren analisiaren bitartez hasierako inbertsioaren eta epe luzera lortutako aurrezkien arteko erlazioa ezagutzeko [22]. 98 EKAIA, ale berezia (2014) Arantzazu Arrospide Elgarresta 3. irudia. Osasun-programen aurrekontuari eragiten dioten faktore nagusiak. EMAITZAK Populazio mailako osasun-programa bat ebaluatzeko eraikitako eredua baliagarria izan dadin ezinbestekoa da ereduaren bidez lortzen diren emaitzak errealitatean ezagutzen ditugun datuekin alderatzea. Alde batetik, populazioaren dinamika modu egokian adierazi behar du ereduak; izan ere, aztertzen ari garen populazioaren urtez urteko aldaketak eta bizi-itxaropenak programaren plangintza eta kostua baldintzatzen dute. Bestetik, programaren eraginkortasuna errepikatu ahal izateko, kontuan izan beharko da denbora tarte batean gertatutako gaixotasunaren kasu berrien kopurua. Osasun publikoko programen etorkizuna bi kontu hauen menpe baitago hein handi batean. Ereduaren gakoa diren balioak egiaztatu ondoren, ikerketaren helburuei erantzuteko erabil dezakegu eredua. Epe laburrera kalkulatutako emaitzek ezagutzen diren datuen isla izan behar dute, eta epe luzerako emaitzak EKAIA, ale berezia (2014) 99 Simulazioa osasun alorreko politika publikoen ebaluaziorako baliabidea aurresateko erabiliko dugu beraz eredua. Programan parte hartzen duten adin ezberdinetako lagun guztiak batera aztertuz gero, neur ditzakegu programak urtez urte izango duen kostua eta programaren bidez lortuko diren osasun onurak neur ditzakegu. Metodologia atalean esan bezala, erreplika bakoitzean populazioaren lagin batean aplikatuz programak duen batez besteko koste eta eraginkortasuna kalkulatzen dira (4. irudia). Era berean, beste faktore batzuk kostu eta eraginkortasunean izan dezaketen eragina ere azter daiteke erregresio linealen bidez. 4. irudia. Kostu-eraginkortasuneko analisian simulazio bakoitzerako lortutako batez besteko koste eta eraginkortasuna puntu baten bidez adierazten da. EZTABAIDA Espainiar estatuan ez da ohikoa populazio mailako programak ebaluatzeko eredu matematikoak erabiltzea. Estatu Batuetan aldiz, urte asko daramatzate bide hau indartu eta hobetzeko lanean. National Cancer Institute izenekoak bultzatuta, 2000. urtean Cancer Intervention and Surveillance Modeling Network (CISNET) sarea osatu zen. Sareak helburu modura hartu zuen minbizia ardatz duten erabaki klinikoen zein programa berrien plangintzan lagundu eta informatzeko eredu matematikoak erabiltzea. 100 EKAIA, ale berezia (2014) Arantzazu Arrospide Elgarresta Lan-talde honen bidez, erakundeek alor honetan agertzen dituzten zalantzei erantzun nahi diete, populazio mailako ereduak sortu eta hipotesi ezberdinak konparatuz. Orokorrean, lau minbizi mota ikertzen dira sare honetan: bularreko minbizia, kolon edo hondo-hestekoa, biriketakoa eta prostatako minbizia. Sareko talde bakoitzak bere eredu propioa eraikitzen du dagokion minbizi motaren eredu orokor batetik abiatuta. Horretarako, kontuan hartzen dituzte arrisku faktoreak, diagnostiko mota ezberdinak, detekzio goiztiarrerako programaren ezaugarriak, etab. Era honetan, hasierako datu multzo berean oinarrituz eta ikerketa galdera berari erantzuteko helburuz lan egiten dute sareko talde ezberdinek, emaitzen artean gerta daitezkeen ezberdintasunak ere informazio-iturri izan daitezkeelarik. Osasun alorreko ebaluazioetan ohikoa den moduan, aztertzen den programak eragindako osasun alorreko onurak eta kostua dira eraikitako ereduen emaitza nagusiak. Zehatzago esanda, lan-talde honek aztertzen du populazio mailan detekzio goiztiarrerako programak edota erabiltzen diren tratamenduek nola eragiten duten minbizi kasu berrien kopuruan eta eragindako heriotzetan. Europa mailan ere badira minbizia eta dagozkion programak simulazio bidezko ereduen bitartez aztertzen dituzten taldeak. Besteak beste, Rotterdamgo Erasmus Unibertsitatea da CISNET sareko partaideetako bat [23]. Hauek, MISCAN izeneko simulazio programa sortu zuten populazioaren dinamika kontuan izanik. Helburu modura hartu zuten minbiziaren detekzio goiztiarrerako programen emaitzak aztertu eta aukera ezberdinen kostueraginkortasuneko erlazioak erkatzea. MISCAN eredu hau cervix, bular, hondo-hesteko eta prostatako minbiziari aplikatu zaio gerora. Era berean, Southamptongo Unibertsitatean [24], kudeaketa eta matematika alorreko sailek elkarlanean emakumeen giza jokabidea estimatzen duen funtzio bat gehitu diote bularreko minbizia goiz detektatzeko programa ebaluatzeko eraikitako ereduari; izan ere, programan emakumeek duten parte-hartzeak jasan ditzakeen aldaketak eragin nabarmena izan dezake programaren emaitzetan ere. Minbiziaren alorrean ez ezik, beste zenbait gaixotasun ere aztertu izan dira mota honetako ereduak erabiliz: iktusa [25], bihotzekoak [26], erreuma [27], begietako kataratak [28], … CISNET sarearen ezaugarri nagusiak aipatzerakoan, azpimarratu beharra dago ereduen gardentasuna azaleratzen egindako ahalegina. Izan ere, adostu zuten talde-lana eta gardentasuna bultzatzeko helburuz ereduen deskribapenerako talde guztiek eskema berberari jarraitzea, eta artikuluetan espazio faltagatik agertzen ez diren ereduen xehetasun guztiak erabiltzaileen esku daude sarean argitaratuta [29]. Berez, oso urrats garrantzitsua da honakoa ereduen erabilgarritasunari begira erabakiak hartu behar dituzten langileek eredu matematikoak kaxa beltz moduan ikusten baitituzte askotan. Ereduaren emaitzek sinesgarriak eta fidagarriak izan behar dute eta eredua eraikitzean emandako urrats bakoitza azaltzen duen dokumentu batek asko lagun dezake horretan. EKAIA, ale berezia (2014) 101 Simulazioa osasun alorreko politika publikoen ebaluaziorako baliabidea Osasun alorretik at, simulazio ereduak ditugun baliabideak era egokienean nola erabili erabakitzeko eraiki ohi dira. Alor honetan aldiz, baliabide kopuruak finitua ez izanda ere interesgarria gerta liteke simulazio eredua; izan ere, ebaluazio ekonomikoen hasierako hipotesi modura onartu da baliabide kopurua infinitua dela. Simulazio teknikak ingeniaritza alorrarekin lotu izan dira beti industrien antolakuntzan izan duten aplikazio zabalagatik. Hala ere, teknika hauen aplikazioak ikuspegi orokorra eskatzen du baina metodologia estatistiko zuzena erabili ezean, kolokan jartzen da lortutako emaitzen fidagarritasuna. Ereduaren egokitasuna bermatzeko, esaterako, simulazio eredu bat eraikitzean zein beste edozein metodo estatistiko orokorragoetan, hainbat neurri hartu beharko lirateke epe luzerako estimazioetarako definiturik dauden doikuntza egokitasunerako. Esan gabe doa, era berean, sistemako gertaera bakoitzerako denbora parametroen estimazioa eta parametro horien ziurgabetasun maila direla ereduak egindako estimazioen errorearen gakoa eta honenbestez beharrezkoa dela parametroen estimazioan teknika estatistiko zehatz eta egokienak aplikatzea. Ondorioz, orain arte erabilitako erabaki zuhaitz eta Markoven ereduekin alderatuz, simulazioak abantaila ugari ditu populazio mailako osasun programen ebaluaziorako. Izan ere simulazioaren bidez, kontuan izan ditzakegu populazioaren ezaugarri zehatzak, ereduaren konplexutasuna gehiegi areagotu gabe. Simulazio bidezko ebaluazioa gero eta gehiago zabaltzen ari da osasun alorrean azken urteetan, baina hala eta guztiz ere, simulazio eredu on batek teknika estatistiko egokien beharra dauka. Honenbestez, ahalegin berezia egin beharko litzateke simulazio ereduek eskaintzen dituzten abantaila eta baliabideak modu egokian erabili eta lortutako emaitzak behar bezala interpretatzeko. BIBLIOGRAFIA [1] GARCÍA-ALTÉS, A., NAVAS, E., SORIANO, M.J. 2011. «Evaluación económica de intervenciones de salud pública». Gaceta Sanitaria, 25(Supl 1), 25-31. [2] DRUMMOND M.F., SCULPHER M.J., TORRANCE G.W., et al. 2005. Methods for the economic evaluation of health care programmes. Oxford University Press, New York. [3] GOLD M.R., SIEGEL J.E., RUSSELL L.B. et al. 1996. Cost-effectiveness in health and medicine. Oxford University Press, New York. [4] WEATHERLY H., DRUMMOND M., CLAXTON K., et al. 2009. «Methods for assessing the cost-effectiveness of public health interventions: Key challenges and recommendations». Health policy, 93, 85-92. [5] BRIGGS A., SCULPHER M., CLAXTON K. 2006. Decision Modelling for Health Economic Evaluation. Oxford University Press, New York.
