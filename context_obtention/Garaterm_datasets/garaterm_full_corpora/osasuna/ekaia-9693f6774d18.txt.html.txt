232 Ekaia, 2020, 38, 231-240 Yuri Rueda, Hiart Navarro-Imaz, Irati Rekondo, Susana Cristobal, Olatz Fresnedo 1. SARRERA Sistema biologikoetan eraginkorrak izan daitezkeen konposatu (konposatu bioeraginkor, KBE) berriak bilatzeko ekimenean, KBE horien itu biologikoen identifikazioa da gaur egungo erronka handienetako bat. Farmakoak bezalako KBEen eragin biologikoak itu proteinekin lotzearen ondorio dira maiz. Lotura hori proteinaren eremu funtzional batean gertatzen da, eta eragina aktibatzailea edo inhibitzailea izan daiteke. Ondorioz gertatzen den proteinaren jardueraren modulazioak, zelulen eta ehunen testuinguruan, desiragarriak diren erantzun molekularrak eta ondorio fisiologikoak eragingo ditu. KBE berriek zein proteina edo bidezidor metabolikoetan duten eragina eta hori aktibatzailea edo inhibitzailea den ezagututa, bizidunetan izan ditzaketen eragin desiragarriak edo kaltegarriak aurreikus daitezke. KBEen itu proteinak aurkitzeko metodologia ezberdinak erabili izan dira ([1] erreferentzian berrikusia). Ongi finkatutako metodoak euskarri solido batean immobilizatutako KBEak eragindako proteinen aberastearen analisian oinarritzen dira. Itu proteinaren identifikaziorako beste aukera bat KBEa eratorpen kimikoaren bidez detektagarri bilakatzea da. Prozedura horietan guztietan KBEaren aldaketa kimikoak egin behar dira, bere jarduera biologikoaren gain eragina izan dezakeena, eta hori aurreikustea ezinezkoa da konposatuaren itua(k) ezezaguna(k) d(ir)enean. Lan honetan azalduko dugun metodoak KBE berrien ituak aurkitzea ahalbidetzen du, konposatuen aurretiko eraldaketarik gabe, proteomikako eta bioinformatikako tresnek eskaintzen dituzten screening zabalak egiteko aukerak baliatuz. 2. PROTEINEN DESNATURALIZAZIO TERMALA Proteina baten jatorrizko egitura (edo egitura natiboa) bi elkarrekintza motaren arteko oreka baten ondorioa da: batetik, proteinaren barruan agertzen diren hainbat elkarrekintza intramolekular ahul (hidrofobikoak, elektrostatikoak eta Van der Waals elkarrekintzak), eta, bestetik, proteinaren eta haren ingurunearen arteko elkarrekintzak. Indar horien guztien ondorioz, primarioki aminoazido kate bat den proteinak hiru dimentsioko egitura hartzen du; proteina hidrodisolbagarrietan, urarekin kontaktuan dagoen proteinaren azalean albo-kate polarrak dituzten aminoazidoak kokatzen dira, eta uretatik babestuta dagoen gunean talde apolarrak edo hidrofoboak dituzten aminoazidoak. Proteinaren funtzioa jatorrizko egitura horren menpekoa da, eta egitura inguruneko baldintza kimikoen eta fisikoen aldaketekiko oso sentikorra da, besteak beste indar ionikoaren, polaritatearen eta tenperaturaren aldaketekiko. Beroak eragindako molekulen mugikortasunaren handitzeak proteinen hiru dimentsioko egitura desegonkortzen du. Egitura galera hori desnatu- https://doi.org/10.1387/ekaia.21405 233 Proteinen desnaturalizazio termalaren bidezko analisia konposatu bioeraginkor berriak aurkitzeko ralizazio termala (DT) da. Desnaturalizazioarekin batera, proteinen zenbait propietate aldatzen dira. Proteina hidrodisolbagarrien kasuan, uretako disolbagarritasuna galdu egiten da. Desnaturalizazioaren ondorioz, gune hidrofobikoko atal apolarrak azaleratu (1. irudiko proteinen eskemetan marra gorriz adierazitakoak) eta urarekin kontaktuan jartzean, elkarren artean nolanahi elkatzen dira elkarrekintza hidrofobikoen bidez, uretatik aldentzeko. Ondorioa proteinen agregazioa eta hauspeatzea da. Desnaturalizazio eta, ondorioz, hauspeatze hori mailakatuak dira tenperatura igotzen den neurrian; uretan disolbatuta gelditzen den proteinaren zatikia gero eta txikiagoa da. 1. irudia. Proteina baten desnaturalizazio termalaren kurba, bero bidezko desnaturalizazioaren ondoren desnaturalizatu gabe gelditu den proteina kantitatea tenperaturaren aurrean adierazten duena. Beheranzko sigmoide horren goiko lautadak (asintotari dagokion baloreak) oinarrizko egoera adierazten du; kurbaren beheko asintotak desnaturalizazio maximoa gertatu ondoren detektatutako proteina disolbagarriaren kantitatearen araberakoa da. Bi asintota horizontal horien arteko batezbestekora iristeko behar den tenperatura erdi-desnaturalizazio tenperatura (Td) da, eta kurbaren inflexio puntuari dagokio. Kurbaren azken aldagaia inflexio-puntuko tangentearen malda da, batez ere proteina egonkortzen duten elkarrekintzen izaeraren eta kopuruaren araberakoa dena. Tenperaturaren eta desnaturalizatu gabeko proteina kantitatearen arteko erlazioa 1. irudian erakusten den kurbaren araberakoa da, funtzio sigmoideo bati dagokiona (ikus aurrerago 1. ekuazioa). 234 Ekaia, 2020, 38, 231-240 Yuri Rueda, Hiart Navarro-Imaz, Irati Rekondo, Susana Cristobal, Olatz Fresnedo 3. KONPOSATU BIOERAGINKORREN ELKARKETAK ERAGINDAKO PROTEINEN DESNATURALIZAZIO TERMALAREN ALDAKETA Konposatu bat proteina batekin elkartzen denean, proteinaren egonkortasun termodinamikoa aldatu egiten da; elkarketa proteinaren azalean gertatzen baldin bada, egonkortasuna handitu egingo da [2, 3]. DTaren analisiaren bidez, KBEaren eta proteinaren artean loturarik dagoen ala ez ikus daiteke. Izan ere, proteina askearen eta KBE lotua duen proteinaren arteko egonkortasunaren ezberdintasuna Td-aren (ikus 1. irudia) aldaketa batean islatzen da. Hori aztertzeko, saio mota ezberdinak egin daitezke, proteinen prestakin mota ezberdinekin. 2. irudia. Frankenek eta haren kideek [6] deskribatutako proteomaren profiltze termalaren diseinu esperimentala zelulen erauzkinak (in vitro) erabiliz. (1) Zelulen kulturetatik erauzkinak lortzea; (2) erauzkina konposatu bioeraginkorrarekin edo disolbatzailearekin inkubatzea; (3) proteasen inhibitzaileak gehitu ondoren, lagin bakoitza 10 zatitan banatzea; (4) 3 minutuz tenperatura ezberdinetan inkubatzea; (5) desnaturalizazioaren ondorioz hauspeatutako proteinak zentrifugazio bidez jalkitea; (6) zentrifugazioz lortutako gain-jalkineko proteinak (jatorrizko egituradunak) masa espektrometriaren bidez kuantifikatzea. Prot: proteina; KBE: konposatu bioeraginkorra; LC-MS: liquid chromatography-mass spectrometry. Martinez-Molinak eta haren kideek [4] deskribatu zuten lehen aldiz DTaren bidezko farmako-proteina elkarrekintzen analisia zelula erauzki- https://doi.org/10.1387/ekaia.21405 235 Proteinen desnaturalizazio termalaren bidezko analisia konposatu bioeraginkor berriak aurkitzeko nak erabiliz. Ikerketa horretan, lisatutako zeluletan proteina ezagunen desnaturalizazioa aztertu zuten KBErik gabeko eta KBEdun prestakinetan; proteina kuantifikatzeko western blotting teknika erabili zuten. Western blotting teknikan prestakin biologiko bateko proteinak propietate fisiko-kimikoen arabera banatzen dira (tamainaren arabera, maiz), eta, ondoren, interesezko proteina baten antigorputzen bidezko detekzioa egiten da; KBE berrien detekzioaren testuinguruan oso mugatzailea da hori, aurretik ezarritako proteina(k) bakarrik azter daite(z)keelako. Metodoaren hurrengo garapen batean, masen espektrometria bidezko proteinen analisia aplikatu zen [5, 6] itu proteina ezezagunak identifikatzeko. Horrelako saioak proteomaren profiltze termal (PPT; ingelesez TPP, thermal proteome profiling) izenez ezagutzen dira, eta bi modutan aplika daitezke: KBEaren eragina zeluletan (in vivo) edo erauzitako lagin biologikoetan (in vitro) aztertuz. Bigarren mota horretako azterketaren diseinu esperimentala 2. irudian erakusten da. In vitro PPT saioen lehenengo urratsa erauzkin zelular baten prestakuntza da. Erauzkin hori proteina-kontzentrazio eta bolumen egokiko bi laginetan banatu, eta bati KBE kontzentrazio eraginkor batean gehitzen zaio; besteari, berriz, KBEaren disolbatzailearen bolumen bera. Nahasteak 25 °C-tan 15 minutuz mantenduta KBE eta ituen arteko elkarrekintzak sortzea ahalbidetzen da. Ondoren, Frankenen eta haren kideen protokoloak [6] lagin bakoitza 10 bat alikuotatan banatzea proposatzen du, bakoitza 0,1 ml-koa. Laginen bi sortak mailakatutako tenperatura tarte batean 3 minutuz mantentzen dira desnaturalizazioa eragiteko. Desnaturalizatu gabeko proteinak aztertu ahal izateko, hauspeatutakoak zentrifugazioz jalkiarazten dira. Tenperatura eta kondizio bakoitzean disolbatuta mantentzen diren proteina natiboak, tripsina bezalako proteasa batekin tratatu ondoren, kromatografia likidoari (LC, liquid chromatography) lotutako masen espektrometria (MS, mass spectrometry) bidez aztertzen dira, proteomaren analisi zabal bat egiteko, KBEaren itu ezezagunak aurkitzea ahalbidetzen duena. Azterketa hori western blotting prozeduren bidez ere egin daiteke, proteina jakin baten eta konposatuaren arteko elkarrekintzarik dagoen aztertzeko. Saio estandar batean, azterketa gutxienez bi erauzkin zelular independenterekin (2 errepika biologiko) egin behar da. Desnaturalizazioa eragiteko tartea 35 eta 70 °C tenperaturen artean egotea gomendatzen da, proteina gehienen Td tarte horretan baitago, baina lagin motaren edo proteinaren arabera doikuntzak egitea beharrezkoa izan daiteke [6]. Tenperatura ezberdinetan proteina jakin bakoitzaren jatorrizko aldaeraren (desnaturalizatu gabearen) kontzentrazioa zehaztu ondoren, bi desnaturalizazio-kurba eraikitzen dira: bat disolbatzailearekin tratatutako erauzkinarentzat, eta bestea KBEarekin tratatutakoarentzat (3. irudia). 236 Ekaia, 2020, 38, 231-240 Yuri Rueda, Hiart Navarro-Imaz, Irati Rekondo, Susana Cristobal, Olatz Fresnedo 3. irudia. Proteomaren profiltze termalaren saioetako proteinen desnaturalizazio kurbak. Proteina bakoitzeko 2 kurba lortzen dira: bat disolbatzailearekin tratatutako laginari dagokiona eta bestea konposatu bioeraginkorrarekin (KBEarekin) tratatutakoarena. A ataleko grafikoaren kasuan, desnaturalizazio-tenperaturaren (Td) aldaketa (igoera) gertatu da, KBEak proteinaren egonkortzea eragin duela adierazten duena. B grafikoko kurben arteko ezberdintasunik ez egoteak adierazten du proteina hori KBEaren itua ez dela. KBEak eragindako proteina baten Td balorearen aldaketak egonkortasun termalaren aldaketa adierazten du. Aldaketa hori igoera bat bada, KBEak proteinaren egonkortzea eragin duela adierazten du. Kurben artean ezberdintasunik agertzen ez bada, proteina hori KBEaren itua ez dela ondorioztatzen da. 4. DESNATURALIZAZIO-KURBA KONPLExUAK DTren bidezko proteinen eta KBEen arteko elkarrekintzen azterketak errepikagarriak eta fidagarriak izaten dira. Baina lagin motaren, proteinaren edota KBEaren arabera, Td baloreaz gain kurbaren beste parametro batzuk ere alda daitezke, emaitzen interpretazioa zaildu egiten duena. Are gehiago, Td balorearen igoera gertatu ordez, jaitsiera ere gerta daiteke. 4. irudian era horretako ustekabeko zenbait emaitza posible erakusten dira. A) PPT saioan proteinaren Td balorearen igoeraz gain, inflexio-puntuko tangentearen malda ere aldatu egin da (4A irudia). Aldaketa hori konposatuaren eta proteinaren arteko elkarrekintzen izaerarekin (sendotasunarekin) egon daiteke lotuta. KBEari dagokion kurban goiko asintotaren balorea tenperatura altuagotan mantentzeak (goiko lautada luzeagoa izateak) konposatuak proteinaren azalean lotura sendoak sortzen dituela esan nahi izan dezake, desnaturalizazio-prozesua hasteko beharrezko energia handiagoa izatea eragingo lukeena. https://doi.org/10.1387/ekaia.21405 237 Proteinen desnaturalizazio termalaren bidezko analisia konposatu bioeraginkor berriak aurkitzeko 4. irudia. Proteomaren profiltze termalaren saioetan konposatu bioeraginkorrek (KBEek) eragindako desnaturalizazio-kurben aldaketa konplexuak. (A) KBEaren eraginez, proteinaren desnaturalizazio-tenperaturaren igoeraz gain, inflexio-puntuko tangentearen malda ere aldatu egin da. (B) KBEaren eraginez proteina tenperatura baxuagoan hauspeatu da. (C) KBEak, desnaturalizazio tenperatura aldarazteaz gain, goiko lautadako asintotaren balorea ere aldarazi du. Horrelako kurbak lortzen direnean, eta emaitzak argiago ikusteko, kurba bakoitzaren datuak tenperatura baxuenean lortutako proteina-kontzentrazioaren zatikitzat aurkez daitezke (azalpen gehiago testuan). B) KBEaren polaritatearen ezaugarri jakin batzuek 4. irudiko B grafikoan erakutsitako desnaturalizazio-kurbaren aldaketa sorraraz dezakete. Horrelako emaitzak KBEak proteinaren barruko elkarrekintza egonkortzaileak murrizteagatik ager daitezke. Konposatuaren azaleko eremu polarren eta apolarren banaketak konposatua proteinaren gunean txertatzea eragin dezake, eta molekularen barruko elkarrekintza egonkortzaileak oztopatu. Ondorioz, proteinaren desegonkortze termala gertatuko da, hau da, proteina tenperatura baxuago batean hauspeatuko da. C) Azkenik, KBEren eraginez desnaturalizazio-kurbaren goiko asintotaren balorea ere alda daiteke. Inolako tratamendu termal desegonkortzailerik gabe proteina hauspeatu egiten baldin bada, konposatuaren elkarketak proteina horren eta lagineko beste osagaien (proteina bera barne) arteko elkarrekintzak sorrarazten dituela ondoriozta daiteke. Konposatuaren polaritatea baxua baldin bada, laginean (erauzkinean) egon daitezkeen besikulekin (lipidoekin) elkartu daiteke; horren ondorioz, KBE elkartzeko gai den itu proteina ere besikulekin batu eta tratamendu termalaren ondorengo zentrifugazioan jalki egingo litzateke. Fenomenologia hori ongi deskribatua izan da aurretik Carrasco Del Amoren eta haren kideen ikerkuntzan [7]. Lan horretan, in vitro saioetarako laginen prestakuntzan eta analisian hainbat hobekuntza proposatu ziren saio egokiagoak 238 Ekaia, 2020, 38, 231-240 Yuri Rueda, Hiart Navarro-Imaz, Irati Rekondo, Susana Cristobal, Olatz Fresnedo burutzeko asmoarekin. 4C irudiko emaitzak konposatu hidrodisolbagarriekin ere lor daitezke, baldin eta konposatuaren elkarketak polimerizazio prozesuren bat sorrarazten badu. Horrelako kasuetan, bi kurben arteko konparaketak egiteko, komenigarria da Frankenek eta haren kideek proposatzen duten datuen normalizazioa egitea, datu sorta bakoitza tenperatura baxuenean neurtutako proteinaren kontzentrazioarekiko adieraziz [6]. 5. DATUEN ANALISIA DTren bidezko analisietan lortutako emaitzetatik konposatuaren eta proteina baten arteko elkarrekintza dagoela ondorioztatzeko, desnaturalizazio-kurbaren desplazamendua esanguratsua dela frogatu behar da. Horretarako, lehenengo, datu esperimentalak normalizatu eta funtzio sigmoideo bati (1. ekuazioa) egokitu behar zaizkio. f (T ) 1 plateau 1 e a T b plateau 1. ekuazioa non T baita tenperatura, eta a, b eta plateau, berriz, konstanteak. Tenperatua baxueneko f(T) balorea 1en finkatuta, gainerakoen balore erlatiboak kalkulatzen dira (datuen normalizazioa). Saioa fidagarria dela baieztatzeko, honako parametro hauek hartu behar dira kontuan [6]: i) kurbak sigmoideoaren ekuazioari bi datu sorten egokitzapenaren R2 > 0,8 izan behar du; ii) kontrol-egoeran egindako saioari dagokion plateau balorea (beheko asintotarena) https://doi.org/10.1387/ekaia.21405 239 Proteinen desnaturalizazio termalaren bidezko analisia konposatu bioeraginkor berriak aurkitzeko desazetilasaren inhibitzaile den panobinostat farmakoaren itu berri bat (fenilalanina hidroxilasa) deskribatu dute. Aurkikuntza horrek mieloma anizkoitzaren tratamendurako erabilia den farmako honen ondorio kliniko kaltegarriak ulertzea ahalbidetu du. Horrelako ikerketek, gainera, zenbait froga kliniko pasatu dituzten konposatuen erabilera berrien aukerak zabaldu ditzakete. PPT saioak zelula bizietan ere aplika daitezke farmako berriak bilatzeko; teknika hori CETSA (Cellular Thermal Shift Assay) izenez ezagutzen da, eta zeluletako inguruneetan proteinen eta konposatuen arteko elkarrekintzak aztertzeko markaketarik gabeko prozedura indartsutzat deskribatu da [10]. PPT saioen erabilera mota honekin, adibidez, timidilato sintasaren inhibitzaile berriak aurkitu dira [11], zelulen ugalketaren kontrolean baliagarriak izan daitezkeenak. Adibide hauek agerian jartzen duten modura, beste prozedura batzuekin parekatuta PPTaren abantailarik argiena konposatuen itu ezezagunen aurkikuntza ahalbidetzea da. Teknikak badauzka desabantailak ere. Gaitasun tekniko handia eta kostu handiko baliabideak behar dituen teknika da, konplexua eta nekeza. Gainera, mintzeko proteinekin lan egiteko mugak dauzka, beren disolbagarritasuna eta egonkortasuna direla eta. Etorkizunean, asko zabaldu daitezke teknika honek izan ditzakeen aplikazioak proteomikaren teknologien eta proteina hidrofobikoen PPT azterketak egiteko tresna berrien garapenekin. 7. ESKER ONAK Eskerrak Eusko Jaurlaritzako Hezkuntza, Hizkuntza Politika eta Kultura Sailari ikerketa taldeari emandako sostenguagatik (erref. IT-971-16). 8. BIBLIOGRAFIA [1] LEE, H. eta LEE, J.W. 2016. «Target identification for biologically active small molecules using chemical biology approaches». Archives of Pharmacal Research, 39, 1193-1201. [2] FEDOROV, O., MARSDEN, B., POGACIC, V., RELLOS, P., MüLLER, S., BULLOCK, A.N., SCHWALLER, J., SUNDSTRöM, M., KNAPP, S. 2007. «A systematic interaction map of validated kinase inhibitors with Ser/ Thr kinases». Proceedings of the National Academy of Sciences of the United States of America, 104, 20523-20528. [3] WAHLBERG, E., KARLBERG, T., KOUZNETSOVA, E., MARKOVA, N., MACCHIARULO, A., THORSELL, AG., POL, E., FROSTELL, Å., EKBLAD, T., öNCü, D., KULL, B., ROBERTSON, GM., PELLICCIARI, R., SCHüLER, H., WEIGELT, J. 2012. «Family-wide chemical profiling 240 Ekaia, 2020, 38, 231-240 Yuri Rueda, Hiart Navarro-Imaz, Irati Rekondo, Susana Cristobal, Olatz Fresnedo and structural analysis of PARP and tankyrase inhibitors». Nature Biotechnology, 30, 283-288. [4] MARTINEZ MOLINA, D., JAFARI, R., IGNATUSHCHENKO, M., SEKI, T., LARSSON, E.A., DAN, C., SREEKUMAR, L., CAO, Y., NORDLUND, P. 2013. «Monitoring drug target engagement in cells and tissues using the cellular thermal shift assay». Science, 341, 84-87. [5] SAVITSKI, M.M., REINHARD, F.B.M., FRANKEN, H., WERNER, T., SAVITSKI, M.F., EBERHARD, D., MARTINEZ MOLINA, D., JAFARI, R., DOVEGA, R.B., KLAEGER, S., KUSTER, B., NORDLUND, P., BANTSCHEFF, M., DREWES, G. 2014. «Tracking cancer drugs in living cells by thermal profiling of the proteome». Science, 346, 1255784. [6] FRANKEN, H., MATHIESON, T., CHILDS, D., SWEETMAN, G.M.A., WERNER, T., TöGEL, I., DOCE, C., GADE, S., BANTSCHEFF, M., DREWES, G., REINHARD, F.B.M., HUBER, W., SAVITSKI, M.M. 2015. «Thermal proteome profiling for unbiased identification of direct and indirect drug targets using multiplexed quantitative mass spectrometry». Nature Protocols, 10, 1567-1593. [7] CARRASCO DEL AMOR, A., FREITAS, S., URBATZKA, R., FRESNEDO, O., CRISTOBAL, S. 2019. «Application of bioactive thermal proteome profiling to decipher the mechanism of action of the lipid lowering 132-hydroxy-pheophytin isolated from a marine Cyanobacteria». Marine Drugs, 17, E371. [8] FREITAS, S., SILVA, N.G., SOUSA, M.L., RIBEIRO, T., ROSA, F., LEAO, P.N., VASCONCELOS, V., REIS, M.A., URBATZKA, R. 2019. «Chlorophyll derivatives from marine Cyanobacteria with lipid-reducing activities». Marine Drugs, 17, 229. [9] BECHER, I., WERNER, T., DOCE, C., ZAAL, E.A., TöGEL, I., KHAN, C.A., RUEGER, A., MUELBAIER, M., SALZER, E., BERKERS, C.R., FITZPATRICK, P.F., BANTSCHEFF, M., SAVITSKI, M.M. 2016. «Thermal profiling reveals phenylalanine hydroxylase as an off-target of panobinostat». Nature Chemical Biology, 12, 908-910. [10] LUNDGREN, S. 2019. «Focusing on relevance: CETSA-guided medicinal chemistry and lead generation». ACS Medicinal Chemistry Letters, 10, 690693. [11] ALMQVIST, H., AXELSSON, H., JAFARI, R., DAN, C., MATEUS, A., HARALDSSON, M., LARSSON, A., MARTINEZ MOLINA, D., ARTURSSON, P., LUNDBäCK, T., NORDLUND, P. 2016. «CETSA screening identifies known and novel thymidylate synthase inhibitors and slow intracellular activation of 5-fluorouracil». Nature Communications, 7, 11040.
