70 EKAIA, ale berezia (2016) Nerea Osinalde, Miren Josu Omaetxebarria, Virginia Sánchez Quiles, Vyacheslav Akimov, Blagoy Blagoev, Irina Kratchmarova digm of how they mediate distinct immune reponses by using the same receptors. Although several options have been suggested, it remains controversial the molecular mechanism underlying the functional dichotomy of IL-2 and IL-15. Aiming to find the key to answering such enigma, we assessed and compared by mass spectrometry the signaling networks activated by both cytokines. Our study revealed that the transduction pathways initiated by IL-2 and IL-15 are highly similar but not identical since we detected faint differences that may account for the functional discrepancy observed between both cytokines. Keywords: IL-2, IL-15, signaling pathways, T lymphocytes, Mass Spectrometry. 1. SARRERA Agente patogenoen aurkako lehian IL-2ak eta IL-15ak berebiziko garrantzia daukate; izan ere, gure inmunologia-sistema pizteko ahalmena daukate, besteak beste T-zelulen proliferazioa sustatuz [1]. Ez da harritzekoa bi zitokinek hainbat funtzio partekatzea, izan ere haien seinalea zelulan zehar barreiatzeko erabiltzen dituzten bi hartzaile-azpiunitate berdinak baitira (IL-2Rβ eta IL-2Rγ). Aldi berean, baina, zitokina bakoitza gai da besteak bete ezin ditzakeen funtzio espezifikoak betetzeko. Esaterako, IL-2ak norberaren aurka jarduten duten T-zelulak deuseztatu ditzake eta, aldiz, IL15a gai da prozesu hori bera galarazteko [2]. Azken hamarkadan ikerketa ugari bideratu dira IL-2 eta IL-15 arteko paradoxa argitzera, hots, nola gauzatu ditzaketen erantzun zelular desberdinak hartzaile berdinak erabiliz. Hainbat mekanismo proposatu diren arren [3, 4], gai honek eztabaidagarri dirau oraindik ere. Hain zuzen ere, IL-2 eta IL-15 arteko alde funtzionalek berebiziko inplikazioak dituzte bi zitokinen erabileran minbizia bezalako gaitzei aurre egiteko [5]. Gaur egun minbizia erasotzeko estrategiarik itxaropentsuenetakoa da immunoterapia, zeinak immunitate-sistema indartuz tumoreak desagertaraztea duen helburu. Hainbat modutan manipulatu daiteke norbanakoaren immunitate-sistema tumore-zelulak modu eraginkorragoan deuseztatu ditzan. Besteak beste, frogatu da posible dela tumoreak suntsitzea gaixoetan genetikoki eraldatutako Tzelulak txertatu eta haien hazkundea bultzatuz [6]. Minbiziaren aurkako immunoterapian T linfozitoen hazkundea kitzikatzeko IL-2a da gaurkoz gaixoei gehien ematen zaien zitokina. Halere, IL-2aren administrazioaren ondorioz behatutako albo-kalte desatseginak direla eta, ezinbestekoa da minbizia erasotzeko estrategia eraginkorrago eta seguruagoak garatzea [7]. Hain justu, IL-15a da etorkizunean IL-2a ordezkatuz immunoterapian erabiltzeko aukerak dituen zitokina, IL-2aren erabilerarekin lotutako kalteak eragin gabe T linfozitoen hazkundea bultzatzeko duen ahalmena dela eta [8]. Bistakoa da IL-2ak eta IL-15ak immunologia-sistema erregulatzeko duten ahalmenaren gaineko jakintza sakonagoak izugarri hedatu duela teraEkaia (ale berezia 2016).indd 70 Ekaia (ale berezia 2016).indd 70 5/4/16 11:59:47 5/4/16 11:59:47 EKAIA, ale berezia (2016) 71 2-Interleukina (IL-2) eta IL-15 seinalizazio-bidezidorrak T linfozitoetan: antzekoak baina aldi berean ezberdinak pia berrien garapena. Hala eta guztiz ere, interleukinen erabilerak dakartzan muga eta toxizitate kontuak direla eta, ezinbestekoa da IL-2ak eta IL15ak kitzikatutako seinalizazio bidezidorren are ezagumendu zehatzagoa izatea, etorkizunean eraginkorragoak eta hain oldarkorrak ez diren terapiak garatu ahal izateko. Aspalditik dakigu, interleukinak zelula-mintzean txertatuta dauden hartzaileetara lotu bezain laster, seinalea zelulan zehar barreiatzen dela, bereziki proteinetan gertatzen diren behin-behineko fosforilazio prozesuen bitartez. Gai honen inguruan gaur egun daukagun jakintza gehiena biokimikako metodo tradizionalak erabiliz bildutakoa da, non aldiro proteina bakar batek edo gutxi batzuek seinalizazioaren hedapenean zuten funtzioa aztertzen zen. Izan ere, orduko baliabideekin ezinezkoa zen seinalizazio-sareak, horren sistema konplexuak izanik, beren osotasunean aztertzea. Azken urteotan, aldiz, fosforilatutako proteinen aberasketa-metodoek, hala nola masa espektrometrian egondako garapenek, izugarrizko bultzakada eman diote fosforilazio bidez erregulatutako seinalizazio-bidezidorren azterketari [9]. Masa-espektrometria (MS) proteinak identifikatzeko tresnarik erabiliena da gaur egun. Proteinak zatitu eta sortutako zatiki edo peptidoak masa -espektrometroaren bidez aztertzen dira. Hain zuzen ere, zatiki horien masa bai eta zatikien apurketaren ondorioz sortutako zatiki are txikiagoen masa kalkulatzen du masa-espektrometroak. Ondoren, datu horiek guztiak datubase batekin alderatzen dira programa informatikoen laguntzaz, proteinaren identitatea ezagutu ahal izateko. Horrez gain, MS proteinak kuantifikatzeko ere erabil daiteke eta jada hamaika estrategia garatu dira horretarako, besteak beste SILAC (Stable isotope labeling of aminoacids in cell culture) delakoa [10]. SILAC estrategian, zelulen proteomak masa desberdineko aminoazidoekin markatzen dira eta ondoren mota bakoitzari tratamendu bat egokitzen zaio. Proteinak erauzi ostean, guztiak batu eta lagin bakarra bailiran prozesatzen dira, azkenik MSan aztertzeko. Masa diferentzia dela eta, jatorri desberdinetako proteinak banandu egiten dira MSan eta, haien ugaritasunak konparatuz, kuantifikazio erlatiboa egiten da. Jada ikerketa askok frogatu dute SILACean oinarritutako lan-fluxuak oso egokiak direla zitokinek piztutako bidezidorrak aztertzeko [11-14]. Hau guztia dela eta, gure ikerketaren helburua IL-2 eta IL-15 zitokinek T-zeluletan sustatutako seinalizazio-sareak aztertu eta konparatzea da, horretarako SILACean oinarritutako proteomika kuantitatiboaren abantailez baliatuko garelarik. 2. EMAITZAK IL-2 eta IL-15ek T linfozitoetan piztutako bidezidorrak aztertzeko, 1. irudian adierazitako prozedura jarraitu genuen. T-zelulen 3 popula- Ekaia (ale berezia 2016).indd 71 Ekaia (ale berezia 2016).indd 71 5/4/16 11:59:47 5/4/16 11:59:47 72 EKAIA, ale berezia (2016) Nerea Osinalde, Miren Josu Omaetxebarria, Virginia Sánchez Quiles, Vyacheslav Akimov, Blagoy Blagoev, Irina Kratchmarova zio 3 masa ezberdinetako aminoazidoz markatu ziren; marka arinenarekin markatutako zelulak kitzikatu gabe utzi ziren kontrol gisa erabiltzeko, eta tarteko markaketarekin eta astunarekin hazitakoak, aldiz, IL-2 eta IL-15ez kitzikatu ziren, hurrenez hurren. Ondoren, proteinak erauzi, ekitatiboki nahastu eta fosforilatutako proteinak antigorputzen bidez aberastu ostean, MS bidez analizatu ziren fosforilatutako proteina horiek. 1. irudia. IL-2 eta IL-15az kitzikatutako T linfozitoetan fosforilatutako proteinak detekatzeko lan-fluxua. Guztira 1255 proteina kuantifikatu genituen egindako esperimentu beraren bi saioetan. Horietatik guztietatik IL-2aren eta IL-15aren kitzikapenaren ondorioz fosforilatutako proteinak interesatzen zitzaizkigunez, kontrolarekin alderatuz baldintza horietan aberastutako proteinei erreparatu genien, hots, IL-2/Kontrol>1.5 edota IL-15/ Kontrol>1.5 aurkezten zuten proteinei. Orotara 41 proteina aberastu ziren T-zelulak zitokinekin 5 minutuz kitzikatu ostean. IL-2aren eta IL-15aren hartzaileez gain, bidezidor nagusienetako proteina ugari aurkitu genituen gure azterketan, hots JAK/ STAT, RAS/MAPK eta AKT/PI3K seinalizazio-bideetan parte hartzen duten hainbat proteina egokitzaile, hala nola kinasa, fosfatasa eta transkripzio faktore, besteak beste. 2.irudian ikus daitekeen bezala, egindako esperimentuan batu ziren datu guztiekin gai izan ginen IL-2ak eta IL-15ak piztutako seinalizazio-sare nagusiak berreraikitzeko. MSan oinarritutako estrategiaren ahalmena agerian utzi zuen horrek. 2. irudiko proteina bakoitzaren ondoan, MS bidez eginiko proteinen kuantifikazio erlatiboaren emaitza ikus daiteke, barra beltz itxuran. Ikus daitekeen bezala, IL-2 eta IL-15 bidezko tratamenduen ondorioz lortuEkaia (ale berezia 2016).indd 72 Ekaia (ale berezia 2016).indd 72 15/3/16 11:58:37 15/3/16 11:58:37 EKAIA, ale berezia (2016) 73 2-Interleukina (IL-2) eta IL-15 seinalizazio-bidezidorrak T linfozitoetan: antzekoak baina aldi berean ezberdinak tako emaitzak ia berdinak dira. Horrenbestez, beste hainbat lanekin bat eginez [15, 16], ondorioztatu daiteke IL-2ak eta IL-15ak piztutako seinalizazio bidezidorrak oso antzekoak direla T-zeluletan. 2. irudia. IL-2 eta IL-15ak sustatutako seinalizazio-bidezidorren berreraikitzea. Hori horrela izanik ere eta diferentzia oso nabarmena ez izan arren, gure datuek erakusten zuten interleukina-hartzaileen barneratze-prozesuan eta horrenbestez seinalearen indargetzean parte hartzen zuten proteina batzuk neurri desberdinean fosforilatzen zirela IL-2 eta IL-15ez kitzikatutako T linfozitoetan. 3a irudian grisez margotuta azaltzen den proteina taldea IL-2 zein IL-15 tratamenduen ondorioz aberastu zen. Halere, IL-2aren bidezko tratamenduaren ondorioz aberasketa handiagoa izan zen. Horrek iradokitzen zuen seinalearen ahultze-mekanismoak lehenago pizten direla IL-2z tratatutako zeluletan. Hipotesi hori frogatzeko, bi zitokinek partekatzen duten eta zelulen mintzean txertatuta dagoen IL-2Rβ hartzailea antigorputz fluoreszente batekin markatu zen. Ondoren, zelulak IL-2 eta IL-15ekin inkubatu ziren 5 minutuz eta berriz ere zelulen gainazaleko fluoreszentzia neurtu zen fluxu zitometriaz. 3b irudian ikus daitekeen bezala, IL-15ez tratatutako zeluletan mintzeko IL-2Rβ-aren %40 desagertu zen; IL-2z kitzikatutako zeluletan, berriz, desagerpena are nabarmenagoa zen; % 60koa hain zuzen ere. Emaitza hauek baieztatzen zuten proteomikako datuek jada iradokitzen zutena, hots, IL-15arekin alderatuz IL-2ak arinago edo indartsuago pizten dituela seinalearen ahultze-mekanismoak T-zeluletan, horrek berebiziko eragina duelarik seinalearen beraren iraunkortasunean. Ekaia (ale berezia 2016).indd 73 Ekaia (ale berezia 2016).indd 73 5/4/16 11:59:47 5/4/16 11:59:47 74 EKAIA, ale berezia (2016) Nerea Osinalde, Miren Josu Omaetxebarria, Virginia Sánchez Quiles, Vyacheslav Akimov, Blagoy Blagoev, Irina Kratchmarova 3. irudia. IL-2ak arinago pizten ditu seinalizazioa indargetzeko mekanismoak IL-15ak baino. (A) Interleukina-hartzaileen barneratze-prozesuan parte hartzen duten proteinak. Proteomika analisian identifikatu eta kuantifikatu ziren proteina hauek. (B) IL-2 eta IL-15 zitokinek partekatzen duten IL-2Rβ hartzailearen presentzia tratatu gabeko eta zitokinekin tratatutako T linfozitoen mintzean, ehunekotan adierazita.(*t-test p
