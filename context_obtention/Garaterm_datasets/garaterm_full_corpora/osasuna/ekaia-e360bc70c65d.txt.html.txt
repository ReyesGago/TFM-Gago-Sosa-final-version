50 Ekaia, 2021, 41, 49-68 L. Lekunberri, I. Rico-Barrio, M. Serrano, I. Elezgarai, N. Puente, I. Bonilla-Del Río, I. Anaut-Lusar, I. Gerrikagoitia, P. Grandes 1. Sarrera 1.1. nerabezaroko betekadetan oinarritutako kontsumoa edo «binge drinking»-a Alkohola mundu-mailan gehien kontsumitzen den sustantzia psikoaktiboa da. Izan ere, munduko 15 eta 64 urte bitarteko populazioaren % 91,2k noizbait kontsumitu izan du [1]. 15 urtetik gorako pertsonen artean alkohol puruaren kontsumoa 6,2 L/urtekoa da, hau da, 13,5g/egunekoa bataz beste. Munduko eskualde ezberdinen artean desberdintasun nabarmenak daude, eta azpimarratzekoa da garatutako herrialdeetan alkoholaren kontsumoa altuena dela; Europan, esaterako. Hori gutxi ez, eta, Munduko Osasun Erakundeak argitaratutako datuen arabera, alkoholak 3,3 milioi hildako eragiten ditu urtero; mundu osoko heriotza guztien % 5,9, hain zuzen ere [1]. Azken urteotan, alkoholaren kontsumo intentsiboa, «binge drinking»-a edo betekadetan oinarritutako kontsumoa (botiloia) geroz eta ohikoagoa bilakatu da nerabeetan, eta kontsumo eredu hau legez kanpoko hainbat drogaren kontsumoarekin erlazionatu da. «Binge drinking»-a denbora tarte motzean alkohol kantitate handia kontsumitzean datza; bi orduan 5 edari edo gehiago mutilen kasuan eta 4 edari edo gehiago nesken kasuan. kontsumo mota honetan odoleko etanol kontzentrazioa 0,08 g/dL-koa izatera irits daiteke [2, 3]. 2014ko datuen arabera, 14 eta 18 urte bitarteko nerabeen % 78,9k noizbait kontsumitu du alkohola, % 76,8k azken urtean kontsumitu du eta % 68,2k azken hilabetean edan du alkohola. gainera, urte berean 285.700 neraberen lehen alkohol kontsumoa 14 eta 18 urteen bitartean gertatu da [4]. Haatik, adingabeko gazteek alkohola arrisku gutxien sorrarazten duen substantzia psikoaktibotzat hartzen dute. Izan ere, 14 eta 18 urte bitarteko nerabeen erdiak soilik uste du asteburuetan 5 edo 6 edari edo kopa hartzea arriskutsua izan daitekeela beren osasunerako [4]. 1.2. Garunaren garapen berantiarra eta neurotoxikoen eragina Nerabezaroa gizakien bizitzaren bigarren hamarkada osorik hartzen duen trantsizio tartea da [4], 12 eta 18-24 urte bitartean gertatzen baita [5, 6, 7]. Hazkuntza-, garapen- eta heltze-eredu luze baten azken fasea, alegia. guztiz mendekoa den haur bat guztiz autonomoa den heldu bilakatzeko prozesuan, nerabeak aldaketak izango ditu hazkuntza fisikoan, fisiologian eta trebetasun kognitibo eta emozionaletan [4]. Izan ere, frogatu da, emozio-, arrazoitze- eta erabaki-ahalmenaren arteko elkarrekintza dela nerabezaroko heltze-prozesuko ezinbesteko osagaietako bat dela [8]. Nerabeen erabaki-ahalmena emozioari estuki lotuta dago. Epe luzera kaltegarria izan daitekeen portaera espezifiko baten ondorioak —zigarroak erretzea, https://doi.org/10.1387/ekaia.21816 51 Ingurune aberastuak nerabezaroko gehiegizko alkohol-kontsumoaren ondorioz kaltetutako gaitasun motorrak eta kognitiboak berreskuratzen... alkohola edatea— ezin dira guztiz ulertu prozesu kognitibo «hotzik» gabe (emozio gutxiko pentsamendu-prozesua da). Ondorioz, prozesu kognitibo «beroak» emozio eta kitzikapenez betetako erabakiak hartzera bultzatzen ditu nerabeak [8]. Harira, esplorazioa, sentsazio berrien eta arrisku egoeren bilaketa eta interakzio soziala nerabezaroan bereizgarriak dira bai gizakietan eta bai beste espezie sozial batzuetan. Aldi berean, portaera bereizgarri hauek burmuineko egitura desberdinen garapenarekin zerikusi handia daukate, eta ezinbestekoak dira nerabea heldu burujabe bilakatzeko beharrezko gaitasunak eskuratzeko [7, 9, 10, 11]. garapena gene-adierazpenak baldintzatzen duen arren, ingurugiroaren eta esperientziaren eragina ere garrantzitsuak dira prozesu honetan. Nutrizioak eta alkohol-kontsumoak, esate baterako, ondorioak dituzte jaiotza aurreko eta ondorengo garapen fisikoan [11]. gure espeziearen eboluzioan garunaren garapena berantiarra da. Izan ere, burmuinak eta haren aparatu kognitiboaren heltze-prozesuak denbora luzea behar dute garunaren ahalmen maximoa garatzeko [12, 13, 14]. Burmuinak haurtzaroan eta nerabezaroan zehar egiturazko aldaketak eta aldaketa funtzional garrantzitsuak izaten ditu. garunaren garapen-prozesu luze horren amaiera helduaro goiztiarrean gertatzen da, non konexio zaharrak ezabatzen diren berriak sortzeko eta egonkortzeko [15]. Helduaro goiztiarra, helduaroaren lehen fasea dena, 18-24 urtetik 39-42 urteetaraino luzatzen da [16, 17]. Ondoren, oinarrizko hizkuntza-trebetasun eta espazio-arretarekin erlazionatutako asoziazio-eskualde kortikalak garatzen dira. Maila altuagoko funtzio kognitiboekin erlazionatutako integraziorako eskualdeak (bekoki aurreko kortexa eta ildaskatua, adibidez), garapen berantiarrena duten eskualdeak dira [18, 19, 20, 21, 22]. Beraz, neurotoxikoen esposizioaren ondoriozko burmuinaren garapenaren asaldurak, batez ere alkoholaren ondoriozkoak, arazo kognitibo eta funtzionalak eragin ditzake helduaroan; funtzio sozial, emozional eta kognitiboak aldaraziz. Nerabeek alkoholarekiko erakusten duten erantzun fisiologikoa eta morfologikoa desberdina da helduenarekin konparatuz. Arratoietan burututako ikerketen arabera, nerabeen memoria helduena baino sentikorragoa da alkohol-esposiziopean. Adin txikiko gazteek kalteak pairatzeko erraztasun handiagoa daukate, haien garuna garapen-fasean aurkitzen baita oraindik [23, 24]. Izan ere, gizakian alkohol-kontsumoari lotutako arazoak dituzten nerabeek (13-21 urte bitartean), edan ez duten gazteekin konparatuz, hipokanpoen tamaina txikiagoa dutela frogatu da [25], haren funtzioak, memoria eta espazio ikasketak, kaltetuz [26]. Horrez gain, nerabe hauetan, bekoki aurreko lobuluko gai zuri eta grisaren bolumena txikiagoa dela deskribatu da [27]. garuntxoak funtzio motorrak eta kognitiboak gauzatzen ditu, eta «binge drinking»-a garuntxo tamaina txikiagoarekin erlazionatuta dagoela behatu da [28]. 52 Ekaia, 2021, 41, 49-68 L. Lekunberri, I. Rico-Barrio, M. Serrano, I. Elezgarai, N. Puente, I. Bonilla-Del Río, I. Anaut-Lusar, I. Gerrikagoitia, P. Grandes 1.3. Ingurune aberastua eta haren eraginak Ingurune aberastua (IA) «objektu desberdinen, sozializazioaren eta ariketa fisikoaren konbinazioa da»; laborategi-baldintza estandarretan baino estimulu gehiago dituzten ingurugiroak dira (1. irudia). IAko kaiolak handiagoak dira, eta haietan ariketa fisikoa egiteko gurpila eta aldapak, jolas edo objektu desberdinak izango dituzte. Horrez gain, beste animaliekin sozializatzeko aukera izango dute. 1960. urtetik aurrera gero eta garrantzia handiagoa hartzen ari da IAko paradigma, plastikotasun neuronala bultzatzen baitu [29]. Horrez gain, neurogenesia, angiogenesia, sinaptogenesia eta dendriten arborizazioa sustatzen ditu; oroimena eta ikasketa-prozesuak emendatuz [29, 30, 31]. Hortaz, egiaztatu da IAk zeresan handia duela gaitz batzuen tratamenduan: gaixotasun psikiatrikoak, neuroendekapenezko gaixotasunak, garuneko lesio traumatikoak, autismoa, epilepsia eta beste hainbat gaitz [29]. 1. irudia. a) Ohiko laborategi-kaiola eta b) ingurune aberasturiko kaiola. gure laborategian oraintsu frogatu da nerabezaroko «binge drinking»-ak eragin kaltegarria duela helduaro goiztiarrean. Izan ere, nerabezaroan zeharreko alkohol-kontsumo kronikoak C57BL/6J saguetan arazo kognitiboak dakartzala behatu da, portaera-proba desberdinen bidez memoria eta ikasketa espaziala kaltetuta daudela frogatuz helduaro goiztiarrean [32]. Horrez gain, asaldura adierazgarriak behatu dira koordinazio- eta oreka-funtzioetan ere. Hala ere, ikerketa berdinaren arabera, IAk gaitasun hauek guztiak berreskuratzeko ahalmena du [32]; alkoholismoa tratatzeko terapia aproposa izan daitekeela iradokiz. https://doi.org/10.1387/ekaia.21816 53 Ingurune aberastuak nerabezaroko gehiegizko alkohol-kontsumoaren ondorioz kaltetutako gaitasun motorrak eta kognitiboak berreskuratzen... Ikerketa honen helburuak honako hauek dira: nerabezaroko «binge drinking»-ean oinarritutako alkohol-kontsumoak helduaroan dituen ondorioak ikertzea. Horrela, antsietatean, kognizioan eta koordinazioan eta orekan dituen eraginak neurtuko dira. Bestalde, IAk helduaro goiztiarrean eragindako efektu mesedegarri horiek epe luzeagoan mantentzen diren aztertuko da, helduaroan, alegia. Modu horretan, ingurune aberastua terapia edo tratamendu gisa ikertuko da, helduaroan alkoholak eragindako kalteak leheneratzen diren ala ez aztertuz. 2. MaterIaLak eta Metodoak 2.1. Ikerketako animaliak Ikerketa hau C57BL/6J 28 sagu arretan burutu zen. Saguek, ikerketa osoan zehar, ura eta janaria ad libitum, nahi adina, izan zuten. Ikerketako saguak, alkohol-tratamendua hasi baino egun batzuk lehenago iritsi ziren laborategira. Han, argi-ilun fase-aldaketara aklimatatu ziren. Saguak gautarrak dira, eta, beraz, aktibitatea gauez burutzen dute. Laborategia 12h ilun/12h argi izateko programatuta dago, eta goizeko 9:00etan argia itzaltzen da. Lan hau Animaliekin egiten den Esperimentaziorako Etika Batzordeak (AEEB) eta Agente biologikoen eta genetikoki eraldatutako organismoen ikerketetarako Etika Batzordeak (ABIEB) onartutako ikerketaproiektu markoaren barruan burutu da, AEEB/M20/2016/073 eta ABIEB/ M30/2016/074, hurrenez hurren. Ikerlan honetan burututako prozedura guztiek helburu zientifikoekin erabilitako animaliak babesteko Europako Zuzentaraua betetzen dute (2010/63/UE). gainera, proiektu hau burutzeko, animalien sufrimendua eta erabili beharreko animalia kopurua murrizteko esfortzu guztiak aurrera eraman dira. 2.2. Ilunpetako alkohol-kontsumoaren protokoloa Saguak H2O edo kontrol-taldean (urarekin trataturikoak) (n = 15) eta EtOH edo alkoholarekin trataturiko taldean (n = 13) banatu ziren. Nerabezaroko lau astean zehar (p32-p56), ilunpetako alkohol-kontsumoaren edo «drinking in the dark (DID)» protokolopean egon ziren; «binge drinking» modeloa simulatzen duen protokoloaren mende, alegia. Protokolo horretan, asteko lehen lau egunetan alkohol- edo ur-tratamendua ematen zitzaien nerabezaroko lau astean zehar. Asteko lehenengo hiru egunetan animaliek bi orduz izaten zuten alkohola (EtOH taldea) edo ura (H2O taldea) eskuragarri. Laugarren egunean lau orduko esposizioa izaten zuten (2. irudia). Asteko gainerako hiru egunetan atsedena hartzen zuten. tratamenduko lau egunetan, lehendabizi saguak pisatzen ziren. Ondoren, sa- 54 Ekaia, 2021, 41, 49-68 L. Lekunberri, I. Rico-Barrio, M. Serrano, I. Elezgarai, N. Puente, I. Bonilla-Del Río, I. Anaut-Lusar, I. Gerrikagoitia, P. Grandes guak banatu egiten ziren, tratamendurako banaka egon zitezen. Saguek banakako kaioletan ere janaria ad libitum izan zuten. Alkohol-tratamendua, argia itzali eta ordu bira hasten zen, saguek aktibitate gehien erakusten duten momentuan, alegia. Biberoiak 10mL urez edo 10mL alkoholez [% 20 EtOH (v/v) % 96 EtOH-rekin prestatua] betetzen ziren. eta tratamendua bukatzerakoan geratzen zena neurtzen zen. Uraren lurrunketa kontuan hartzeko, bi biberoi gehiago jartzen ziren kontrol gisa, bat alkoholarentzat eta bestea urarentzat. Egunero, alkohol-kontsumoa neurtu zen [EtOH gramoak animalia kilogramoko 2 edo 4 orduko (g/kg/2 h edo 4 h)], asteroko alkohol-kon tsu moa neurtu zen [EtOH gramoak animalia kilogramoko h-ko (g/kg/h)] eta tratamenduaren bukaeran alkohol [edo H2O (ml/kg)] kontsumo totala neurtu zen [EtOH gramoak animalia kilogramoko h-ko (g/kg/h)]. tratamenduko lau asteetan, astero janaria pisatu zitzaien, jandako kantitatea neurtzeko (g). 2.3. abstinentzia-fasea Nerabezaroa bukatu ondoren, helduaro goiztiarrean (p56-p90) saguak abstinentzia-fasean egon ziren, bakoitza bere kaiolan mantenduz (2. irudia). Saguen kasuan, helduaro goiztiarraren hasiera jaio ondorengo 60 egunean (p60) finkatzen da, eta jaio ondorengo 90 egunetik aurrera helduaro gisa definitzen da (p90) [33]. 2. irudia. Diseinu esperimentalaren eskema: % 20ko alkohol-tratamendua nerabezaroan (p32-p56), abstinentzia-fasea helduaro goiztiarrean (p56-p90), ingurune aberastua helduaroan eta portaera-probak helduaroan (p90-p104). https://doi.org/10.1387/ekaia.21816 55 Ingurune aberastuak nerabezaroko gehiegizko alkohol-kontsumoaren ondorioz kaltetutako gaitasun motorrak eta kognitiboak berreskuratzen... 2.3.1. Ingurune aberastuko baldintzak Abstinentzia-fasean 5 aste pasatu ondoren (p56-p90), helduaroko kontrol taldeko 7 sagu eta alkohol taldeko 7 sagu IAko baldintzetan jarri ziren, 2 astez (IA-H2O, ingurune aberastuko kontrolak, IA-OH ingurune aberastuko alkohol-taldekoak) (p90-p104). IAko baldintza, bi solairuko kaioletan eman zen. Hauetan, aldapak, tunelak, etxetxoa, korrika egiteko gurpilak eta astero aldatzen zitzaizkien kolore, ehundura eta tamaina desberdineko jostailuak eta lekualdatzen ziren biberoiak zeuden barneratuta. 2.4. portaera-probak Alkoholak epe luzera garunean sortutako kalteak eta IAren gaitasun terapeutikoa neurtzeko, portaera-probak burutu ziren. Antsietatea neurtzeko eremu irekiaren proba gauzatu zen. Ezagutze-memoria ikertzeko, objektu berrien ezagutze-proba erabili zen, eta memoria edo ikasketa espaziala, berriz, objektuen kokaleku berriaren ezagutze-probaren bitartez neurtu zen. Oreka eta koordinazio motorra oreka-probaren bitartez zertu zen. 2.4.1. Eremu irekiaren proba Eremu irekiaren proba antsietate-maila neurtzeko proba da. Saguak banaka goitik irekita dagoen kaxa lauki zuri batean (40 cm × 45 cm × 40 cm) sartzen dira. Objektu berrien ezagutze-probako ohitze-eguneko lehenengo 5 minutuetan zehar, paretetan pasatzen duten denbora neurtzen da (tigmotaxia). Saguak paretetan igarotako denbora antsietate-seinale gisa hartuko da [32]. 2.4.2. Objektu berrien ezagutze-proba Ezagutze-oroimena, objektu berrien probaren bitartez neurtzen da. Proba hau saguek daukaten objektu berrietara joateko berezko joeran oinarritzen da. Eremu irekiaren probaren kaxa lauki zuri berean burutzen da. Probaren lehen bi egunetan, ohitze-prozesua burutzen da. 10 minutuz saguek askatasunez hutsik dagoen kaxa esploratzen dute. Hirugarren egunean edo proba-egunean, saguei berdinak diren bi objektu erakusten zaizkie 10 minutuz miatzeko. Bi ordu geroago, objektu bietako bat aldatzen zaie. kasu bietan, saguek objektu bakoitza miatzen pasatzen duten denbora neurtzen da. Ondoren, bereizketa-indizea (BI) kalkulatzen da: BI = (denbora objektu berrian – denbora objektu ezagunean) / denbora totala [32]. 56 Ekaia, 2021, 41, 49-68 L. Lekunberri, I. Rico-Barrio, M. Serrano, I. Elezgarai, N. Puente, I. Bonilla-Del Río, I. Anaut-Lusar, I. Gerrikagoitia, P. Grandes 2.4.3. Objektuen kokaleku berriaren ezagutze-proba Oroimen espaziala, kokaleku berrien portaera probaren bitartez neurtzen da. Proba hau saguek daukaten leku berrietara joateko berezko joeran oinarritzen da, eta objektu berrien ezagutze-probako kaxa berdina erabiltzen da. kaxaren horma bakoitzean, arrasto edo pista bana jartzen da, jostailuak, globoak edo kolore desberdinetako paperak, adibidez. Probaren lehenengo bi egunetan, objektu berrien ezagutze-proban bezala ohitze-prozesua burutzen da. Saguak 10 minutuz pistak dituen kutxa karratuan askatasunez ibiliko dira. Hirugarren egunean edo probaren egunean, berdinak diren bi objektu jartzen dira bi kokaleku desberdinetan, saguek 10 minutuz miatu ditzaten. Bi ordura, objektuetako bat lekualdatu egingo da, berriz ere 10 minutuz miatu ditzaten. kasu honetan ere, objektu bakoitza saguek miatzen pasatzen duten denbora neurtuko da, eta ondoren, bereizketa indizea (BI) kalkulatuko da. BI = (denbora kokaleku berrian – denbora kokaleku ezagunean) / denbora totala [32]. 2.4.4. Oreka-proba Oreka eta koordinazioa neurtzeko erabiltzen den proba da. Diametro desberdinak dituzten bi makila biribil erabiltzen dira (zabala: 2 cm-ko diametroa; estua: 1cm-ko diametroa). Entrenatze-prozesuko lehenengo egunean, makila zabalean saguak alde batetik bestera 3 aldiz pasatzen trebarazten dira. Saguek buelta eman edo jausiz gero, berriro hasi beharko dute makilaren hasiera puntutik. Entrenatze-prozesuko bigarren egunean, saguek berriz ere hiru aldiz pasatu behar dute makila lodiaren alde batetik bestera. Ondoren, eta modu berean, makila estuaren alde batetik bestera pasaraziko zaie saguei hiru aldiz. Probaren egunean, makila loditik hiru aldiz pasatu ondoren makila estutik behin pasatuko dira. Makila estuaren alde batetik bestera igarotzen behar duten denbora neurtzen da; baita saiakera honetan dituzten erorialdiak ere [32]. 2.5. analisi estatistikoak Datuen prozesaketetarako, emaitzen irudikapenerako eta tratamendu estatistikorako Microsoft Excel, graphPad Prism 4 eta IBM SPSS Statistics 22.0 erabili ziren. Analisi estatistikoak burutu aurretik, datuek banaketa normala eta homogeneotasuna betetzen zuten ala ez egiaztatu zen. t student probaz baliatuz, aldagaiek modu independentean zuten eragina aztertu zen, eta ANOVA probaren bidez, lau talde esperimentalen arteko elkarrekintza miatu zen. tamhane, tukey HSD eta Bonferroni frogen arabera, alkohol-kontsumoaren eta IAaren arteko elkarrekintzak ebaluatu ziren. https://doi.org/10.1387/ekaia.21816 57 Ingurune aberastuak nerabezaroko gehiegizko alkohol-kontsumoaren ondorioz kaltetutako gaitasun motorrak eta kognitiboak berreskuratzen... 3. eMaItzak 3.1. alkohol-, ur- eta janari-kontsumoaren neurketak Ezarritako alkohol-protokoloaren balioztapena bermatzeko, animaliak egunero kontsumitutako alkohol kantitatea neurtzeaz gain, astero edandako eta tratamendu osoko bataz besteko alkohol-kontsumo maila kalkulatu ziren (3. irudia). a) alkohol-kontsumoa egunero b) alkohol-kontsumoa asteka c) alkohol-kontsumo totala d) Likido-kontsumoa tratamenduan 3. irudia. C57BL/6J saguetan tratamenduan neurtutako a) eguneroko bataz besteko alkohol-kontsumoa (ml/kg) *asteko laugarren eguneko (t4) esangarritasun estatistikoa lehen hiru egunekin konparatuz tukey HSD probaren arabera (**p 58 Ekaia, 2021, 41, 49-68 L. Lekunberri, I. Rico-Barrio, M. Serrano, I. Elezgarai, N. Puente, I. Bonilla-Del Río, I. Anaut-Lusar, I. Gerrikagoitia, P. Grandes Alkohol-kontsumoaren grafikari erreparatuz, ikus daiteke animaliek alkoholaren 4 orduko esposizio egunetan, denbora tartea luzeagoa izanik, 2 orduko esposizio egunetan baino gehiago edaten dutela (p https://doi.org/10.1387/ekaia.21816 59 Ingurune aberastuak nerabezaroko gehiegizko alkohol-kontsumoaren ondorioz kaltetutako gaitasun motorrak eta kognitiboak berreskuratzen... tsua igaro dute kaxaren paretetan; antsietate-maila berdinak iradokitzen dituzte (p > 0,05). 5. irudia. Eremu irekiaren probaren emaitzen grafikoa: paretetan igarotako denboraren neurketa (tigmotaxia). Barrek bataz bestekoaren errore estandarra adierazten dute. 3.2.2. Objektu berrien ezagutze-proba a) esplorazio-denbora b) Bereizketa-indizea 6. irudia. Objektu berrien ezagutze-probaren emaitzen grafikoak: a) Objektuak esploratzen igarotako denbora totala (s) eta b) objektuen bereizketa indizea. * EtOH, IA-OH eta IA-H2O taldeen esangarritasun estatistikoa kontrol (H2O) taldearekin konparatuz (***p 60 Ekaia, 2021, 41, 49-68 L. Lekunberri, I. Rico-Barrio, M. Serrano, I. Elezgarai, N. Puente, I. Bonilla-Del Río, I. Anaut-Lusar, I. Gerrikagoitia, P. Grandes nahiz eta objektuen esplorazio-denbora berdintsua izan bi taldeen artean (p > 0,05) (6b. irudia). Horrek aditzera ematen du nerabezaroko alkoholkon tsu moa ren ondorioz epe luzera narriadura kognitibo nabarmena gertatzen dela. Bestalde, IAren paradigmak ezagutze-oroimen mailaren berreskurapena sustatzen du (p 7. irudia. Objektuen kokaleku berriaren ezagutze-probaren emaitzen grafikoak: a) Objektuak esploratzen igarotako denbora totala (s) eta b) kokaleku berriaren bereizketa indizea. * EtOH, IA-OH eta IA-H2O taldeen esangarritasun estatistikoa kontrol (H2O) taldearekin konparatuz (*p 0,05) (7a. irudia). Animalia helduak gehiegizko alkoholkon tsu moa ren ostean IAko baldintzetan jartzen ditugunean, bereizketa-indizea kontrol-mailara leheneratzen da, paradigma honen potentzialtasuna bermatuz (p https://doi.org/10.1387/ekaia.21816 61 Ingurune aberastuak nerabezaroko gehiegizko alkohol-kontsumoaren ondorioz kaltetutako gaitasun motorrak eta kognitiboak berreskuratzen... 3.2.4. Oreka-proba Makilaren alde batetik bestera igarotzean alkohol taldeko saguek behar izan duten denbora luzeagoa izan da kontrolekin konparatuz (p 8. irudia. Oreka-probaren emaitzen grafikoak: a) Makilaren alde batetik bestera igarotzeko saguek behar izandako denbora (s) eta b) makilaren alde batetik bestera igarotzerakoan saguek izandako erorialdiak. * EtOH, IA-OH eta IA-H2O taldeen esangarritasun estatistikoa kontrol taldearekin konparatuz (*p 62 Ekaia, 2021, 41, 49-68 L. Lekunberri, I. Rico-Barrio, M. Serrano, I. Elezgarai, N. Puente, I. Bonilla-Del Río, I. Anaut-Lusar, I. Gerrikagoitia, P. Grandes Emaitzetan adierazi denez, alkoholak saguetan adikzioa sortu du. Alkohol-kontsumoak, beste ondorio batzuen artean, janari-ingestaren patroia eraldatzen du. Alkohola edatean, gosea eta, beraz, janari-ingesta emendatzen da, efektu hau dosiaren araberakoa delarik, hau da, edandako alkohol kantitatearen araberakoa; alkohol kantitate handiak gosea areagotzen du, baina kantitate hau murriztean, aldiz, ez da janari-ingestaren emendiorik behatzen [35]. Ikerketa honetan ez da taldeen arteko janari-ingestan desberdintasunik ikusi; edandako alkohol kantitatea nahiko handia izan denez, agian animalia kopurua handitzeak desberdintasunak behatzea ahalbidetuko luke. 4.1. alkoholaren epe luzerako ondorioak C57BL/6J sagu ar nerabeetan Ikerlan honetako saguen alkohol-kontsumoaren ondoriozko kalteak aztertzeko, portaera-probak burutu ziren. Lehenik eta behin, ez zen an tsie tatemailan desberdintasunik behatu eremu irekiaren proban. Ezagutze-oroimenean eta oroimen espazialean behatutako asaldurak bat datoz aurretik eginiko beste ikerketa batzuekin [3, 32, 36]. Alkoholaren ondorioz hipokanpoko neurogenesi- eta sinaptogenesi-prozesuak kaltetzen dira, funtzio kognitiboa asaldatuz; bai oroimena bai ikasteko ahalmena ere [37, 38]. Hipokanpoko neurogenesi-prozesua hortz-bihurguneko zelula pikortsuen azpiko geruzan gertatzen da, eta sortutako zelula berriek hortzbihurguneko zelula pikortsuen geruzara migratzen dute. Han desberdindu, axoiak eta dendritak luzatu eta markatzaile espezifikoak adierazten dituzte, neuronen populazio eferente eta aferenteekin konektatuz [39, 40, 41]. Azken urteotan burututako ikerketek iradoki dute neurogenesi-prozesu horrek hilabetero zelula pikortsuen populazioaren % 6 sortarazten duela [42]. Nerabezaroko «binge drinking»-aren ondorioz hipokanpoko neurogenesi-prozesua kaltetu daiteke; kalte hori iraunkorra izan daiteke, eta helduarora luzatu, eta, beraz, hipokanpoko funtzioan ondorio larriak eragin ditzake [43]. Zehazki, memoria-defizitak eraginez, portaera aldaraziz eta burmuineko plastikotasun, transmisio eta funtzio kognitiboak asaldatuz, besteak beste [43, 44]. Oreka-proban behatutako asaldurak garuntxoan eta bekoki aurreko lobuluan kalteak gertatu direla aditzera ematen du, koordinazio-motorren eta oreka-funtzioen arduradun baitira [45]. Izan ere, nerabezaroko al koholkon tsu moa bekoki aurreko lobuluaren tamaina txikiagoarekin erlazionatuta dago [27]. gizaki nerabeetan eginiko ikerketen arabera, garuntxoaren tamaina txikiagoa alkohol-arazoekin dago erlazionatuta: gai grisaren eta zuriaren galera bat ikusi da [27, 28]. Bolumenaren murrizpen hau zelulen galeraren ondorio zuzena da, alkohol-kontsumoak apoptosi neuronala eragiten baitu [46] eta garuntxoko Purkinje zelulen endekapena sustatzen du, neuroendekapen honen ondorioz funtzio motorra kaltetuz [47]. https://doi.org/10.1387/ekaia.21816 63 Ingurune aberastuak nerabezaroko gehiegizko alkohol-kontsumoaren ondorioz kaltetutako gaitasun motorrak eta kognitiboak berreskuratzen... 4.2. Ingurune aberastuaren ondorioak helduaroan Ikerketa honetako helburu nagusia IA terapia moduan ikertzea izan da. gure ikerketa-taldean ikusi den bezala, nerabezaroko betekadetan oinarritutako alkohol-kontsumoaren ondoren, helduaro goiztiarrean, IA gai da burmuineko portaera-funtzioak berreskuratzeko [32]. Ikerketa honetan, epe luzeagora, hau da, helduaroan, IAk eragin bera duen ala ez aztertu nahi zen, etorkizunera begira terapia moduan erabiltzeko bideragarritasuna bermatzeko. IAk estimulu sozialak, fisikoak eta kognitiboak sustatzen ditu, burmuineko funtzioetan? eta egituran eraginez [48]. IA alkoholaren ondorioz galdutako ezagutzak? eta espazio memorian sortutako kalteak berreskuratzeko gai da, kontroleko balio antzekoetara bueltatuz. Emaitza hauek bat datoz beste ikerketa batzuekin. Hipokanpoko neurogenesia-adinarekin jaitsiz doan bitartean, IAk emendio bat dakarrela ikusi da [32, 49]. Ugaztunen burmuina plastikotasun handidun organoa da. IAk hortz-bihurguneko zelula pikortsuen neurogenesia, glia zelulen ugaritzea eta hipokanpoko angiogenesia estimulatzen ditu [30, 31]. Horretaz gain, neurotrofinen askapena sustatzen du, eta apoptosia inhibitzen du; funtzio neurobabesle nabarmena agerian jarriz [30]. Paradigma honek, arantza dendritikoen eta hauen besoen luzeraren emendioa eta neurona bakoitzeko sinapsi kantitatea bultzatzen ditu [30]. gainera, ikasketa espazialeko memoria hobetzen du [30]. Honek guztiak azaldu lezake nerabezaroko alkohol-kontsumoak epe luzera kaltetutako funtzioen berreskurapena. IAk koordinazioan eta orekan gertatutako kalteak arintzen ditu. Emaitza hau bat dator beste ikerketa batzuetan ikusitakoarekin [32, 50]. Areago, burmuineko traumatismo baten ondoriozko koordinazio-motorra eta oreka berreskuratu dezake IAk, neuronen hazkuntza-faktorearen aktibazioaren ondorioz [51]. Antzeko emaitzak ikusi ziren bizkarrezur-muineko lesio baten ondoren [52]. Hortaz, ikerketa honek agerian jartzen du IAk zeresan handia izan dezakeela alkoholak kaltetutako orekaren eta koordinazio-motorraren berreskurapenean . Laburbilduz, alkoholak kognizioan eta orekan kalteak eragiten ditu, epe luzera mantentzen direnak; helduarora arte, hain zuzen ere. Bestalde, IA kalte hauek berreskuratzeko gai dela ere frogatu da, kalte edo asaldura hauen tratamendurako terapia eraginkorra izan daitekeela iradokiz. Horren harira, zentzumen anitzeko terapian oinarritutako Snoezelen kontzeptua geroz eta erabilgarritasun handiagoa izaten ari da klinikan, non nabarmentzekoak diren hainbat gaixotasunetan eragiten dituen onurak. Snoezelen norbanako zentzumenen estimulazioan edo erlaxazioan oinarritzen den terapia ez-farmakologikoa da [53]. terapia honetan ikusmena, ukimena, dastamena, oreka, propiozepzioa eta usaimena (finean, zentzumenak) hainbat koloredun argiztapen artifizialen bitartez, musika terapeutikoaren bidez, uki-
