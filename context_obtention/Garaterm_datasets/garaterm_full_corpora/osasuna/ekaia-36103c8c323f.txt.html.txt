24 EKAIA, 32 (2017) Nerea Osinalde molecule called interleukin-2 (IL-2), which plays a pivotal role in modulating the immune system and specially in promoting the proliferation of T-cells. Unfortunately, administration of IL-2 is usually accompanied by severe side effects that must be overcome. To achieve this, it is mandatory to understand in detail the molecular effects triggered in T-cells upon IL-2 stimulation. It is known that signaling events initiated at the cell surface are mainly transduced inside the cell through transient phosphorylations occurring in distinct proteins. For that reason our previous study focused on dissecting the signaling pathways triggered in IL-2-treated T lymphocytes by studying the proteins that become tyrosine phosphorylation upon the stimuli using mass spectrometry. In the present study, we aimed to unveil how IL-2 modulates the phosphorylation status of the nuclear proteins in T-cells, which ultimately will affect gene expression and the fate of the cell. Following a quantitative mass spectrometry-based approach a total of 8,521 phosphorylated aminoacids were quantified at least in one of the 3 replicas of the same experiment that were performed. Whereas the phosphorylation levels of most phosphosites remained unaffected in IL-2-treated and untreated T-cells, the phosphorylation status of 391 phosphosites was found to be dramatically modulated upon IL-2 stimulation. Further investigation will unveil the biological significance of such findings. Keywords: IL-2, phosphoproteomics, nucleus, T lymphocyte, phosphorylation. 1. SARRERA Bi hitzetan esanda, puri-purian dagoen immunoterapiaren helburua honakoa da: gaixoaren immunitate-sistema indartu, honek pairatzen den gaitzari aurre egin diezaion [1,2]. Jada abian dira immunoterapian oinarritzen diren saio kliniko batzuk, hesteetako hantura [3], gaixotasun autoimmuneak [4-6] edota minbizia [7,8] menderatzea helburu dutenak. Gaixotasunei aurre egiteko estrategia iraultzaile hau, duela hiru hamarkada sortu zen, melanoma pairatzen zuen gaixo bati T-zelulen hazkuntza bultzatzen duen 2-interleukina (IL-2) eman zitzaionean [9,10]. Tratamenduaren eraginkortasunak lehengoz frogatu zuen nahikoa dela T linfozitoen jarduera kitzikatzea, minbizia mota batzuk deuseztatzeko. Gaur egun, IL-2k jarraitzen du immunoterapia askoren osagai garrantzitsuenetakoa izaten [11-14], baina efektu desatseginak ere eragiten ditu gaixoetan [15,16]. Horregatik, premiazkoa da IL-2ren tratamenduak T-zelulengan duen eragina sakonago ezagutzea, terapia seguruagoak diseinatu ahal izateko. 70. hamarkadatik, hots, IL-2 aurkitu zenetik, makina bat ikerkuntzatalde aritu dira zitokina honek T-zeluletan nola eragiten duen hobeto ulertu nahian. Gaur egun badakigu IL-2 zelula-mintzean txertatuta dauden hartzaileekin lotu bezain laster, seinalea zelulan zehar barreiatzen dela, bereziki proteinetan gertatzen diren behin-behineko fosforilazio prozesuen bitartez [17-19]. Txanda-lasterketa baten korrikalari batek hurrengoari testigua ematen dionean bezala, proteina batek ondokoari eta honek aldi be- EKAIA 32.indd 24 EKAIA 32.indd 24 13/10/17 11:37:09 13/10/17 11:37:09 EKAIA, 32 (2017) 25 Nola eragiten du 2-Interleukinak T-zelulen nukleoko proteinen fosforilazio mailan? rean bere ondokoari fosfato talde bat txertatuz zelularen gainazalean pizten den seinalea zelula barrura sartzen eta hedatzen da. Hain zuzen ere, aurreko lan batean sakon aztertu genituen zitokinak T-zeluletan sustatzen dituen seinalizazio-sareak IL-2ren eraginez fosforilatzen diren proteinak masa-espektrometria bidez aztertuz [20,21]. Proteinetan gertatzen diren fosforilazio/desfosforilazioek seinalizaziosareetan ez ezik, geneen adierazpenean ere eragin handia daukate [22]. Ezaguna da IL-2k piztutako seinaleek nukleoraino helduta geneen adierazpena erregulatzen dutela. Esaterako, IL-2ren bidez kitzikatutako T-zeluletan STAT familiako kide batzuk fosforilatu egiten dira, besteak beste STAT3 eta STAT5. Horrekin batera, nukleora sartzen dira eta beraien itugeneen transkripzioa erregulatzen dute [23,24]. Adibide honek argi erakusten du oso garrantzitsua dela nukleoko proteinen fosforilazio maila erregulatzeko modua ezagutzea, eta lan honek horixe bera argitzea hartu du helburu. Proteinen fosforilazioa ikertzea erronka handia izan da eta bere horretan jarraitzen du, besteak beste fosforilatutako proteinen populazioa erlatiboki oso txikia delako zelula osoaren aldean. Hain zuzen, izugarrizko bultzada eman dio fosforilatutako proteinen ikerkuntzari fosforilatutako proteinak edo proteina-zatikiak aberasteko tekniken garapenak (TiO2, IMAC, SIMAC etab.) [25-27]. Esan beharrekoa da 3 direla proteina batean fosforilatuta egon daitezkeen aminoazidoak: serinak (S), treoninak (T) eta tirosinak (Y). Hortaz, proteina bat fosforilatuta dagoela jakitea interesgarria bada ere, are interesgarriagoa da jakitea zehazki zein aminoazido dauden fosforilatuta. Izan ere, proteina bakar baten baitan gerta daitezkeen fosforilazio ezberdinek zehaztuko baitute proteinaren patua [28,29]. Gaur gaurkoz, masa-espektometria da fosforilatutako proteinetan eraldatuta dagoen aminoazidoa zehatz-mehatz zein den jakiteko tresnarik eraginkorrena. Oro har, masa-espektrometroak oso aparailu sofistikatuak dira eta zehaztasun handiz neurtzen dituzte molekulen masak. Fosforilatutako proteina batek fosforilatu gabekoak baino pisu handiagoa du, zehazki, fosfato talde bakoitzeko 98 Da gehiago. Horregatik, masa-espektrometroak masa-gehikuntza hori detektatzen duenean ondoriozta daiteke proteina fosforilatuta dagoela. Gainera, neurketa oso fina bada, zehaztu daiteke fosforilatu daitezkeen aminoazido guztietatik zeinek duen edo duten fosfato taldea [30,31]. Fosforilatutako proteinak edo aminoazidoak detektatzeaz gain, fosforilazioak kuantifika daitezke, eta jada makina bat estrategia garatu dira horretarako, besteak beste SILAC (Stable isotope labeling of aminoacids in cell culture) delakoa [32]. Beste teknika guztiekin alderatuz SILAC oso berezia da, zelulak hazten ari diren heinean markatzen baitira proteinak. Zehazki, zelula-populazio beraren bi lagin hartu eta bakoitza bere aldetik masa desberdina daukaten aminoazidoen eraginpean hazten dira eta behin laginetako proteina guztiak markatuta, bakoitzari tratamendu bat egokitzen EKAIA 32.indd 25 EKAIA 32.indd 25 13/10/17 11:37:09 13/10/17 11:37:09 26 EKAIA, 32 (2017) Nerea Osinalde zaio. Laginetako proteinak erauzi ostean, erauzkinak batu egiten dira eta lagin bakarra bailiran prozesatuko dira ordutik eta masa-espektrometroan aztertzen diren arte. Baldintza desberdinetako laginak beraien arteko masa diferentzia dela eta bereizten dira masa-espektrometroan. Aldi berean, laginek erakusten dituzten intentsitateak elkarrekin konparatuz, haien arteko kuantifikazio erlatiboa egiten da. Ikerketa askok frogatu dute fosforilatutako proteinen aberastea, SILAC kuantifikazioa eta masa-espektrometria bidezko analisia konbinatzea oso egokia dela estimulu batek proteinen fosforilazioan daukan eragina era masiboan ikertzeko [33-36]. Horrenbestez, lan-fluxu honen abantailez baliatu gara IL-2k T-zelulen nukleoko proteinen fosforilazio maila nola erregulatzen duen zehazteko [37]. 2. EMAITZAK IL-2k T-zelulen nukleoko proteinen fosforilazio maila nola erregulatzen duen zehazteko, 1. irudian adierazitako prozedura erabili genuen. T linfozitoen populazio beraren bi lagin izanik, bakoitza aminoazidoen aldaera arin edo astunetan hazi ziren; marka arinenarekin hazitako zelulak kitzikatu gabe utzi ziren kontrol gisa erabiltzeko, eta astunarekin hazitakoak aldiz, IL-2z kitzikatu ziren. Ondoren, nukleoak aberastu, proteinak erauzi, 1:1 proportzioan nahastu eta tripsinaz ebaki ziren. Lortutako proteina zatikiak, hots peptidoak, TiO2-dun esferatxoekin inkubatuz fosforilatutako peptidoak isolatu ziren eta azkenik hauek masa-espektrometria bidez analizatu ziren. 1. irudia. IL-2k T linfozitoen nukleoko proteinen fosforilazioa nola erregulatzen duen aztertzeko ikertzeko lan-fluxua. Guztira fosforilatutako 8521 aminoazido identifikatu eta kuantifikatu ziren egindako esperimentu beraren 3 saiotan [37]. Oro har, fosforilatuta EKAIA 32.indd 26 EKAIA 32.indd 26 13/10/17 11:37:09 13/10/17 11:37:09 EKAIA, 32 (2017) 27 Nola eragiten du 2-Interleukinak T-zelulen nukleoko proteinen fosforilazio mailan? egon ohi diren aminoazidoen proportzioekin bat eginez, gehienbat fosforilatutako serinak topatu genituen, zehazki 7320. Neurri txikiagoan fosfotreoninak identifikatu genituen eta urrienak fosfotirosinak izan ziren (2a irudia), fosfopeptidoak aberasteko TiO2 erabiltzen denean ohikoa izaten den bezala. Fosforilatutako aminoazido hauetako asko jada ezagunak dira eta ondorioz, PhosphoSitePlus datu-basean bilduta daude [38]. Halere, azpimarratzekoa da lan honetan identifikatutako fosforilazio ugari ez daudela datu-base horretan bilduta eta horrenbestez fosforilazio berriak direla onar daiteke (2b irudia). 2. irudia. T linfozitoen nukleoan identifikatutako fosfoserinak (pS), fosfotreoninak (pT) eta fosfotirosinak (pY). (A) Guztira identifikatu eta kuantifikatutako pS, pT eta pY aminoazidoen banaketa. (B) Lan honetan aurkitutako fosforilazioen artean PhosphositePlus datu basean deskribatuta daudenen eta ez daudenen arteko proportzioa, hau da, fosforilazio ezagunen eta ezezagunen arteko proportzioa. Arestian aipatutako 8.000tik gorako fosforilazioak 3.032 proteina ezberdini dagokie. Fosforilatutako proteina horien izaera zehazteko gene-ontologiaren analisia egin zen DAVID deituriko programa erabiliz. Horrela, finkatu genuen zein ziren aberastutako zelula-osagaiak eta biologia-prozesuak [39]. 3a irudian ikus daitekeen bezala, identifikatutako fosfoproteina gehienak nukleoko eskualde ezberdineko proteinak dira, besteak beste nukleolokoak edo nukleo mintzekoak. Izan ere, 3b irudian ikus daiteke gure datu sortako fosfoproteinek nukleoko prozesu garrantzitsuetan hartzen dutela parte, hala nola geneen transkripzioan, zelula zikloaren erregulazioan edota RNAren prozesamenduan. Identifikatutako 8521 fosforilaziotatik, 6145 egindako 3 saioetatik gutxienez 2tan kuantifikatu ziren. Emaitzak bat etorri ziren eskala handian egiten diren fosfoproteomika-esperimentuen emaitza ohikoekin [21,33,34,36] eta ikusi genuen, antzemandako aminoazido gehienen fosforilazio maila berdintsu mantentzen dela kitzikatutako zein kitzikatu gabeko T-zeluletan (4.irudia, puntu grisak). Halere, azpimarratu beharra dago ehunka aminoazidoren fosforilazio maila nabarmen aldatu zela IL-2rekin EKAIA 32.indd 27 EKAIA 32.indd 27 26/10/17 16:25:45 26/10/17 16:25:45 28 EKAIA, 32 (2017) Nerea Osinalde 3. irudia. T linfozitoen nukleoan identifikatutako fosfoproteinen artean modu esanguratsuan (p-balioa EKAIA, 32 (2017) 29 Nola eragiten du 2-Interleukinak T-zelulen nukleoko proteinen fosforilazio mailan? 1. taula. Jada ezagunak ziren eta lan honetan ere topatu diren IL-2ren menpeko fosforilazio batzuk, kitzikapenaren ondorioz ugariagoak direnak. Proteina Fosforilatutako aminoazidoa IL-2/Kontrol ratioa 1.erreplika 2.erreplika 3.erreplika STAT5A Y694 7.59 10.12 6.29 S780 2.19 2.11 — MAPK1 Y187 17.64 15.68 7.23 T185 8.95 9.21 9.74 MAPK3 T202 10.45 10.40 4.61 Y204 6.48 9.18 4.61 Lan honetan identifikatutako IL-2ren menpeko fosforilazio asko PhosphoSitePlus datu-basean agertu agertzen dira. Halere, nabarmentzekoa da ikerkuntza honi esker lehendabizi frogatu dela IL-2ren menpeko erregulazioa pairatzen dutela fosforilazio horietako askok. Besteak beste, emaitzek erakusten dute bai kromatinaren birmoldaketan, bai RNA mezulariaren moztitsasketa prozesuan parte hartzen duten hainbat entzimaren zenbait aminoazido fosforilatu egiten direla IL-2rekin kitzikatutako T-zelulen nukleoan (2. taula). 2. taula. Kromatinaren birmoldaketan eta mRNA.ren moztitsaketan parte hartzen duten zenbait proteinatan gertatzen diren IL-2ren menpeko zenbait fosforilazio, lehenengoz lan honetan aurkituak Funtzioa Proteina Fosforilatutako aminoazidoa IL-2/Kontrol ratioa 1.erreplika 2.erreplika 3.erreplika Kromatinaren birmoldaketan parte hartu MLL S2610 11.33 5.51 — S2152 3.45 3.83 — S2199 3.14 3.03 — S3039 2.57 2.35 3.17 KAT6A S9410 4.63 3.82 — KAT7 S5000 2.72 2.57 — mRNA.ren moztitsasketan parte hartu CWC25 S3370 2.17 1.89 — SRSF11 S2070 2.11 1.94 2.31 SF3B2 S3430 5.07 4.60 2.35 RBM17 S6200 3.34 11.056 — EKAIA 32.indd 29 EKAIA 32.indd 29 26/10/17 16:25:48 26/10/17 16:25:48
