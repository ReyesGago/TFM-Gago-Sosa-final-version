12 Ekaia, 2021, 40, 11-31 Oihane Martínez-Peula, Guadalupe Rivero Calera 1. SARRERA Epigenetika terminoa zientziaren arlora mugatuta dagoela dirudien arren, gure eguneroko bizitzan ikus dezakegu. Epigenetika gizabanako baten fenotipoa finkatzen duen prozesuetako bat da. Hala, genetikoki berdinak diren bikietan, fenotipoa ezberdina da. Horrelako kasuak nonahi ikus daitezke, nahiz eta biki horiek familia berean hazi. Fenotipoak gaixotasunak pairatzeko arriskuan eragin dezake, eta, gainera, urteetan zehar edota inguruko faktoreen mende alda daiteke. Adibidez, biki horietako batentzat eskola-garaia zailagoa izan daiteke, eta horrek haren haurtzaroa haurridearena baino gogorragoa bihurtu. Umetan izandako arazo horiek heldutasunean alkoholismoa, beste droga batzuen kontsumoa edota gaixotasun psikiatrikoak pairatzeko arriskua handitu dezakete [1]. Beste bikiaren haurtzaroa, aldiz, zoriontsua izan daiteke, baina haren nutrizio-ohiturak batere osasuntsuak ez badira, nagusitan obesitatea, diabetesa edota arazo kardiobaskularrak garatzeko arrisku handiagoa izango du [2]. Zergatik? Gehienok haien bizimoduarengatik eta bizi-esperientziengatik dela esango genuke, eta gure bizimodu eta gure esperientzia goiztiarrek eragin iraunkor bat izan dezaketela ondorioztatuko. Baina osasun-zientzietan aritzen garenoi fenomeno horren oinarri biologikoa interesatzen zaigu. Bikien kode genetikoak berdinak dira; beraz, genomak ere ez dio galdera horri erantzungo. Gaixotasun horiek pairatzeko arriskuaren jatorria edota zergatia azaltzeko, «genomaren gainean» dagoena ulertu behar da; epigenoma, hain zuzen ere. Izan ere, «epi» aurrizki grekoak gainetik esan nahi du; epigenoma, beraz, genomaren gainetik dagoena izango litzateke. Berrikuspen honetan azalduko den bezala, genetikoak ez diren faktore batzuek epigenetika alda dezakete, gure genomaren zein gene aktibatu edo isiltzen den erabakiz, hau da, gure geneen adierazpena erregulatuz. Modu horretan, mekanismo epigenetikoek gure fenotipoa, gaixotasunen agerpena barne, kontrolatuko lukete. Bigarren atal batean, mekanismo epigenetiko horiek modu onuragarrian aldatzen dituzten farmakoen bila egin diren aurrerakuntzak berrikusiko dira. 2. ZELULAREN NUKLEOARI BEGIRA: ZER DA EPIGENETIKA? Genetikak genotipoa finkatzen du; fenotipoa zehaztearen erantzule bat, aldiz, epigenetika da. Baina nola finkatu ahal dituzte aldaketa epigenetiko iraunkorrak faktore ez-genetikoek? Gure material genetikoaren egiturari eraginez. Epigenetikak ez du DNAren sekuentzia aldatzen, aktibitate genetikoa baizik. Hori ulertzeko, DNA zelula eukariotoen nukleoan kromatina izeneko egituran dagoela ekarri behar dugu gogora. Kromatinak zelularen funtzionaltasuna bermatzeko informazio genetikoaren antolakuntza espaziala aldatzen du, eta geneen adierazpenean berebiziko garrantzia du. https://doi.org/10.1387/ekaia.22188 13 Epigenetika helburu duten sendagaiak 1. irudia. Kromatinaren antolaketa zelula eukariotoetan. DNA zelula eukariotoen nukleoan kromatina izeneko egituran antolatzen da. Bertan, DNAren haria histona izeneko oktameroen inguruan kiribilkatuta dago nukleosomen katea osatuz. Kromatinaren deskiribiltzeak nukleosomak banatzen ditu DNAren eskuragarritasuna handituz (eukromatina) eta transkripzio-prozesua ahalbidetuz. Irudi hau Wikipediatik hartu eta eraldatu izan da, Creative Commons Attribution (CC BY 3.0) lizentziapean [3]. Kromatinaren oinarrizko unitatea nukleosoma da (1. irudiko bola urdinak). Nukleosoma bakoitza histona-oktamero batez eta histona horren inguruan kiribilkatuta dagoen 147 base-pare dituen DNAren zatiaz osatuta dago. Oktamero horrek H2A, H2B, H3 eta H4 histonen bi kopia ditu. Mekanismo epigenetikoek nukleosomen kondentsazio-maila kontrolatzen dute, eta ondorioz, kromatinaren eskuragarritasuna aldatzen dute. Hori dela eta, kromatina bi egoeraren artean dagoela esaten da: inaktiboaren (heterokromatina) eta aktiboaren (eukromatina) artean. Kondentsatuta dagoenean, hau da, transkripzioa ahalbidetzen ez duenean, inaktibo dago. Geneen transkripzioa ahalbidetzen denean, aldiz, egoera aktiboan dago (1. irudia). Geneen erregulazio epigenetikoa 14 Ekaia, 2021, 40, 11-31 Oihane Martínez-Peula, Guadalupe Rivero Calera DNAren metilazioz edota histonen itzulpen osteko aldaketen bidez gerta daiteke. Histonen N-terminaleko aminoazido hondarretan aldaketa kobalenteak gertatzen dira. Espezie gehienetan H3 eta H4 histonek itzulpen osteko aldaketa ezberdinak pairatu ahal dituzte: azetilazioa lisina hondar ezberdinetan, metilazioa arginina eta lisinetan, eta fosforilazioa serina eta treoninetan. Horietatik, epigenetikaren arloan, metilazioa eta azetilazioa ikertu dira gehien [4]. Bai DNAren metilazioak, bai histonen itzulpen osteko aldaketek ezinbesteko garrantzia dute geneen adierazpenaren erregulazioan eta, beraz, haren azterketa beharrezkoa da mekanismo horien konplexutasunaz jabetzeko. 2.1. DNA-ren metilazioa DNAren katean gertatzen den aldaketa nagusia metilazioa da. Metilazioa DNAren zitosinaren 5. karbonoan gerta daiteke, eta DNA-metiltransferasek (DNMT) katalizatzen dute; gehienetan, geneen transkripzioa erreprimitzen du [4]. Metilazio-prozesu horri buruzko lehen ikerketek geneen erregulazioarekin eta zelulen diferentziazioarekin erlazionatu zuten. Ugaztunetan, loci espezifikoetan gertatzen den DNAren metilazioa aita eta amaren aleloen adierazpen bereizgarrirako ezinbestekoa da; X kromosomaren inaktibaziorako, esaterako. Gainera, enbriogenesian zehar aldaketa hori nahiko dinamikoa da [5]. Garapenaren faseak behin igarota, DNAren metilazio-prozesua epe luzerako transkripzioaren errepresioarekin erlazionatzen da. Hala ere, mekanismo hori ez da guztiz argitu eta DNAren metilazioak geneen adierazpenari nola eragin diezaiokeen aztertzen duten ikerketetan emaitza kontraesankorrak lortu dira [6]. 2.2. Histonen metilazioa Histonen metilazio entzimatikoa histona-metiltransferasek (HMT) katalizatzen du. Gizakietan, lisina- edo arginina-hondarrekiko espezifikoak diren 50 HMT ezberdin baino gehiago identifikatu dira. HMTek metilo talde baten, biren edo hiruren eransketa katalizatu ahal dute. Aminoazido-hondarraren arabera eta metilazio-mailaren arabera, metilazioaren ondorioak ezberdinak izango dira. H3 histonaren metilazioa 4. edo 79. lisinan gertatu ondoren, geneen transkripzioa aktibatuko da. Aldiz, metilazioa 9. edo 27. lisinan gertatzen bada, transkripzioa inaktibatuko da [4]. Histonen metilazioa ez da behin betiko aldaketa bat. Izan ere, histonademetilasek (HDM) metilo taldeen askapena katalizatzen dute. Entzima horien espezifikotasuna metilazio-mailaren eta metilatu den aminoazido hondarraren araberakoa izango da [4]. https://doi.org/10.1387/ekaia.22188 15 Epigenetika helburu duten sendagaiak 2.3. Histonen azetilazioa Azetilazioa histonen itzulpen osteko aldaketen artean ikertuenetariko bat da. Histonen azetilazioa histona-azetiltransferasek (HATek) katalizatzen dute. Albo-katean azetilo taldea sartzean, kromatinak egitura irekia hartzen du, eta transkripzioaren handipena bultzatzen du (2. irudia) [4]. 2. irudia. Histonen azetilazio eta deazetilazioaren ondoriozko eraginak transkripzioan. HAT: histona-azetiltransferasa; HDAC: histona-deazetilasa; HDACi: histona-deazetilasen inhibitzailea; Ac: azetiloa. Azetilazioaren kontrako prozesua, hau da, deazetilazioa, histonen deazetilasen (HDAC) bidez gertatzen da, eta geneen adierazpenaren murrizketarekin erlazionatzen da. Entzima horien lisina-hondar ezberdinekiko espezifikotasuna ez da guztiz ezagutzen [4]. Egun arte, 18 HDAC isoforma karakterizatu dira, eta 4 klasetan sailkatzen dira; I, II, III eta IV klaseetan, hain zuzen. Haien inhibizio farmakologikorako, garrantzitsua da I, II eta IV klaseak zink-menpekoak direla ezagutzea. I klaseak HDAC1, 2, 3 eta 8 barneratzen ditu, II klasean HDAC4, 5, 6, 7, eta 9, eta IV klasean soilik HDAC11. III klasea entzimatikoki eta egituraren aldetik ezberdina da, eta sirtuina 1, 2, 3, 4, 5, 6 eta 7az osatuta dago [7]. HDAC entzimen funtzio nagusia histonen deazetilazioa nukleoan katalizatzea den arren, pentsatzen da beste hainbat funtzio egin ditzaketela beren kokapen azpizelularraren arabera [8]. Gainera, lehen aipatu bezala, mekanismo epigenetikoak zelula espezifikoak dira. Espezifikotasun hori, beste mekanismoen artean, zelula bakoitzak adierazten dituen HDAC klasearen eta isoforma espezifikoen bidez lor daiteke. Adibidez, garuneko zelula neuronalak eta glialak banatu izan direnean, HDAC adierazpena ezberdina dela aurkitu da [8]. 16 Ekaia, 2021, 40, 11-31 Oihane Martínez-Peula, Guadalupe Rivero Calera 3. EPIGENETIKA ETA GAIXOTASUNEN GARAPENA Epigenetikak gaixotasunen garapenean eragina izan dezakeela proposatu zuen lehen lanetako bat Suediako herri bati buruzko ikerketa epidemiologikoa izan zen [9]. Herri horretako artxiboetan, jaiotzari eta heriotzari buruzko informazioaz gain, beste datu sozioekonomiko batzuk ere jasotzen ziren, hala nola goseteak eta uzta txarrak. Ikerketa horren hasierako helburua zen elikadura-ohituren eta osasunaren arteko erlazioa finkatzea. Datuetatik abiatuta, belaunaldi batek izandako dietak (garaiko gosete eta uzta txarrengatik txarra izan zitekeena) belaunaldiko gizabanakoen bizi-itxaropena baldintza zezakeela ikusi zuten ikertzaileek. Baina haientzat, belaunaldi horrek pairatutakoak seme-alaben edota biloben bizi-itxaropenean ere eragina zuela behatzea izan zen harrigarriena. Gainera, nutrizio-gabeziak garapeneko garai garrantzitsuetan gertatzen baziren, bilobengan zituzten ondorioak nabarmenagoak ziren. Geroago egindako ikerketek faktore ez-genetikoen eraginaren garrantzia giza garapenaren hiru unetan finkatu dute: garapen fetalean, haurtzaro goiztiarrean eta nerabetasunean. Hortaz, garapenaren une erabakigarrietan zenbait ingurumen-faktoreren eraginpean egoteak gaixotasunekiko sentikorrago bihurtuko gintuzke, eta faktore horiek eragindako sentikortasun hori gure ondorengoei pasatzeko arriskua egon daiteke [9]. Ikerketak egin ahala, ingurumen-faktore ezberdinak identifikatu dira, hala nola nutrizio-egoera, gai kimikoekiko esposizioa, estresa, farmakoak eta infekzioak. Faktore horiek gaixotasunen garapenean izan ahal duten eragina mekanismo epigenetikoen bidez azal daiteke: DNAren metilazioa, histonen itzulpen osteko aldaketak eta RNA ez-kodetzaileen eragina [10]. Mekanismo epigenetikoen asaldurak gaixotasunetan maiz deskribatu dira. Adibidez, minbizian aldaketa epigenetiko iraunkorrak aurkitu dira [11]. Obesitatean eta diabetesean ere, mekanismo epigenetiko bereizgarriak identifikatzen ari dira [10]. Asaldura neurologikoetan eta adinarekin erlazionatuta dauden Alzheimerren eta Parkinsonen gaixotasunetan ere aztertzen ari da mekanismo epigenetikoen garrantzia [12, 13]. Aurkikuntza horiek epigenetikak gaixotasunen diagnostikoan, pronostikoan eta terapian izan dezakeen garrantzia azaleratu dute. Epigenetikaren eragina gaixotasun psikiatrikoetan ere gaurkotasun-gaia da. Izan ere, gaixotasun psikiatrikoak konplexuak dira, eta haien etiopatogenia ez dago guztiz argi. Eskizofreniaren kasuan, esaterako, heredagarritasun-tasa handia da. Herentzia genetikoak gaixotasuna pairatzeko arriskua handitzen du, baina ez da nahikoa gaixotasuna garatzeko [14]. Azken ikerketek faktore ez-genetikoek ere eskizofrenia garatzeko arriskua handitzen dutela azpimarratu dute, eta berriro ere, mekanismo epigenetikoak fenomeno horren eragile gisa postulatu dira [15]. https://doi.org/10.1387/ekaia.22188 17 Epigenetika helburu duten sendagaiak 4. ALDAKETA EPIGENETIKOAK ETA COVID-19 BIRUSA Bizi dugun egoerari dagokionez, epigenetikaren eta COVID-19 birusaren arteko bi norabideko erlazioa aipa dezakegu. Alde batetik, koronabirus eta influenza birusak zelula ostalarien sekuentzia genetikoa aldatzeko gai ez diren arren, aldaketa epigenetikoen bitartez, infekzioaren hedapena lor dezakete [16]. Mekanismo epigenetiko hori ez da guztiz argitu, baina azken aldiko ikerketa batean H5N1ak (hegazti-gripearen birus-anduia) eta MERS-CoVak (Ekialde Ertaineko arnas sindromearen koronabirusa) DNAren metilazioaren bidez antigenoa aurkezten duten molekulen adierazpena murrizten dutela proposatu da [17]. Bestalde, gaixotasunaren pronostikoan erabakigarriak diren faktore ugarik mekanismo epigenetikoen bidez gure erantzun immunea eta kutsakortasuna alda ditzakete. Erantzun immuneari dagokionez, adinarekin batera epigenoman gertatzen diren aldaketek sistema immunea ahuldu dezaketela ikusi da, T zelulen funtzionaltasunean, zitokinen suntsipenenean eta patogenoen ezagutza-patroietan eraginez [18]. Kutsakortasunari begira, COVID-19 birusak zelulak infektatzeko erabiltzen duen ACE2 entzimaren adierazpen genikoa DNAren metilazioaren bidez erregulatzen dela proposatu berri da [19]. Beste ikerketa batean, DNAren metilazio-patroi hori sexuaren eta adinaren arabera aldatzen dela determinatu da, eta ACE2 genearen metilazio-maila pazienteen arriskua aurreikusteko markatzaile gisa proposatu [20]. Datu gehienen arabera, gaixotasun kronikoek ere (lupus eritematosoa, kasu baterako) COVID-19ari erantzuteko moduan izan dezakete eragina. Lupus pazienteetan DNAren metilazio-gutxitze nabarmena dago. DNAren hipometilazioak X kromosomari eragiten dio batez ere; kromosoma horren barruan ACE2 genea kokatzen da. Ikerketa berri batek ACE2 genearen hipometilazioa eta ACE2 entzimaren adierazpen handiagoa aurkitu ditu lupuspazienteen T zeluletan; horren ondorioz, COVID-19 kasu larriagoak gerta daitezkeela proposatu du [19]. 5. POSIBLE AL DA EPIGENETIKA FARMAKOLOGIKOKI MODULATZEA? Orain arte azaldutakoaren arabera, gure bizitzan zehar gertatutakoa, pairatutakoa edota erabakitakoa etorkizunean garatuko ditugun gaixotasunen eragile izan daiteke. Horrez gain, amaren sabelean gaudela, gure amari gertatutakoaren ondorioz gure zeluletan aldaketa epigenetiko iraunkorrak ager daitezke, gure bizitzan eragingo dutenak [21, 22]. Beraz, epigenetika belaunaldiz belaunaldi transmititzen diren ezaugarri onuragarri eta kaltegarrien erantzule izan daiteke; horrek ondorio mediko eta etiko larriak 18 Ekaia, 2021, 40, 11-31 Oihane Martínez-Peula, Guadalupe Rivero Calera izan ditzake. Egoera horren aurrean, gure patu epigenetikoa onartu behar al dugu? Molda daiteke epigenetika farmakologikoki? Bai, posible da, eta hori ikertzen duen farmakologiaren atalari farmakoepigenetika deritzo. Farmakoepigenetika jakintzagai berri honen helburu nagusia terapia epigenetikoa da, hau da, farmakoen bidez gaixotasunekin erlazionatutako aldaketa epigenetikoak saihestea edo tratatzea. Gaur egun, mekanismo epigenetikoetan eragina duten farmako batzuk ikertzen ari dira; adibidez, DNMTen inhibitzaileak edo HMTen inhibitzaileak [23-25]. Baina azken urteetan berebiziko garrantzia hartu dutenak HDAC entzimen inhibitzaileak (HDACi) dira [4]. Histonen lisina-hondarren deazetilazioa leheneratuta histonen hiperazetilazioa eragiten duten konposatuak dira HDACi-ak. Hiperazetilazioak nukleosomaren eta honen inguruan bilduta dagoen DNAren arteko tartea handitzen du. Kromatinaren egituran gertatzen den irekiera horrek geneen hasierako aldea eskura uzten du transkripzioa edo irakurketa izan dadin. Arestian aipatu denez, lau klasetako 18 HDAC daude. HDACi-ek, HDAC isoformekiko espezifikoak izatea baino gehiago, HDAC klasearekiko espezifikotasuna aurkezten dute. Hortaz, HDACi batek HDAC isoforma ezberdin asko inhibi ditzake; ez-espezifikotasun hori eragin onuragarriekin erlaziona daiteke, baina baita kaltegarriekin ere [26]. HDACi batzuk iturri naturaletatik purifikatu dira, eta beste batzuk kimikoki sintetizatu dira. Euren egitura kimikoan oinarrituta, HDACi-ak bost taldetan sailkatzen dira: hidroxamatoak, peptido ziklikoak, kate motzeko gantz azidoak, bentzamidak eta beste jatorriko konposatu batzuk (3. irudia). Hidroxamato-egitura duten HDACi-ak HDAC entzimen zink ioiaren domeinu katalitikoari lotzen zaizkio, eta entzimaren aktibitatea inaktibatzen da. Mekanismo hori dela eta, hidroxamatoek I eta II klaseetako HDACak inhibitzen dituztela uste da. Peptido ziklikoen taldea oso zabala da, eta talde hori osatzen duten HDACi-ek egitura ezberdinak aurkezten dituzte. Egituraren aniztasuna dela eta, talde horretako inhibitzaileek HDAC isoforma ezberdinak espezifikoki inhibitzen dituzte; horrek HDACi farmakoen garapenerako eta ikerkuntzarako talde interesgarria bihurtzen dute. Hala eta guztiz ere, gutxien ikertu den taldea da; peptido ziklikoen adibide ezagunenak apizidina eta romidepsina dira. Kate motzeko gantz azidoen taldeko HDACi ezagunenak azido balproikoa, butiratoa eta fenilbutiratoa dira. Talde honek garrantzi handia dauka neurofarmakologia arloan. Gehienek I eta II klaseko HDAC entzimak inhibitzen dituzte, baina, beste HDACi taldeekin konparatuta, potentzia txikienekoak dira. Potentzia -falta hori zink katioiarekin elkar eragiteko ezgaitasunagatik dela uste da. Bentzamidak, beste HDACi taldeekin konparatuta, erdibizitza luzea eta selektibitate nahikoa aurkezten dute. Izan ere, HDACi berrien ikerkuntzan, talde horretako konposatuek garrantzi handia hartu dute, eta HDAC isoforma espezifikoak inhibitzeko diseinatuak dira. Beste jatorriko konpo- https://doi.org/10.1387/ekaia.22188 19 Epigenetika helburu duten sendagaiak satuen artean, III klaseko HDACak inhibitzen dituzten farmakoak daude. Talde horren adibiderik ezagunenak suramina eta nikotinamida dira. Suraminak sirtuina 1 eta 2 inhibitzen ditu; nikotinamidak, ordea, sirtuina 7. Azken horrek, aho bidez administratzen denean, hesi hematoentzefalikoa erraz zeharkatzen du; horregatik bilakatu da neurozientzietan ikertzeko farmako interesgarria [26]. 3. irudia. Histonen deazetilasen inhibitzaile (HDACi) motak egitura kimikoaren arabera eta zenbait adibide. HDACi-en egiturak bost taldetan banatzen dira: hidroxamatoak (trikostatin A), peptido ziklikoak (apizidina), kate motzeko gantz azidoak (butiratoa, fenilbutiratoa), bentzamidak (MS-275) eta beste jatorriko konposatu batzuk (suramina eta nikotinamida). 5.1. Epigenetikan oinarritutako minbiziaren aurkako tratamenduak Minbizian aurkitutako lehenengo aldaketa epigenetikoa koloneko minbizi-zelulen DNAren metilazio-mailaren jaitsiera izan zen [27]. Hortik aurrera, ikerketek minbizi-mota ezberdinetan aldaketa epigenetiko bereizgarriak deskribatu dituzte; gehienak histonen azetilazio-asaldurak ziren [28, 29]. Horrekin batera, HDAC entzimak minbiziaren fase ezberdinetan inplikatuta daudela ikusi da; HDACen maila handiak gaixotasunaren fase terminalarekin erlazionatzen dira [11]. Hori dela eta, HDACi-ak minbizia tratatzeko alternatiba terapeutiko gisa postulatu dira. 2006. urtean, FDAk (Food and Drug Administration) lehenengo HDACi-a onartu zuen, vorinostat-a (SAHA). Farmako horrek I, II eta IV klaseko HDAC entzimen aktibitatea inhibitzen du, eta T zelulen azaleko linfomaren tratamenduan eraginkorra da [30]. Linfoma-mota horren 20 Ekaia, 2021, 40, 11-31 Oihane Martínez-Peula, Guadalupe Rivero Calera aurka, 2009. urtean, FDAk romidepsin farmakoa ere onartu zuen, egitura biziklikoa duen I klaseko HDAC entzimen inhibitzaile selektibo eta potentea dena. Bi urte geroago, romidepsinari beste indikazio bat gehitu zitzaion, T zelulen linfoma periferiko errefraktarioa [31]. 2014. eta 2015. urteetan belinostat eta panobinostat farmakoak onartu ziren: belinostat-a, T zelulen linfoma periferikoaren kontrakoa, eta panobinostat-a, mieloma anizkoitzaren kontrakoa. Gaur egun, 20 HDACi baino gehiagoren eraginkortasun terapeutikoa fase klinikoan ebaluatzen ari da; givinostat-arena, esaterako. Farmako hori, panobinostat-a bezala, mieloma anizkoitzaren aurka eraginkorra izan daiteke, eta II. faseko entseguetan dago. Azido balproikoa ere I eta II. faseko entseguetan ebaluatzen ari da. Kasu honetan, tumore solidoen aurkako tratamendu bezala eraginkorra izan daiteke [32] (1. taula). 1. taula. Minbizian onartuak diren edota entsegu klinikoetan ebaluatzen ari diren HDACi-en adibideak. Taula honetan farmako bakoitzaren izena, egitura kimikoa, farmakoak inhibitzen dituen HDAC entzimen klaseak, eta argitaratutako entsegu klinikoak edota erabilera klinikoa azaltzen dira. Farmakoa Egitura kimikoa Inhibizio espezifikotasuna Entsegu klinikoak eta erabilera Vorinostata (SAHA) Hidroxamatoa I, II eta IV klaseak 2006. urtean onartuta — T zelulen azaleko linfoma [30] 2. faseko entseguak: — Ehun bigunetako sarkomak [33] — Leuzemia mieloide akutua [34] 1. faseko entseguak: — Minbizi gastrointestinala [35] — Linfoma folikularra [36] Romidepsina Peptido ziklikoa I klasea 2009. urtean onartuta: — T zelulen azaleko linfoma [31] 2011. urtean onartuta: — T zelulen linfoma periferiko errefraktarioa [31] 2. faseko entseguak: — Prostata-minbizia [37] https://doi.org/10.1387/ekaia.22188 21 Epigenetika helburu duten sendagaiak Farmakoa Egitura kimikoa Inhibizio espezifikotasuna Entsegu klinikoak eta erabilera Belinostata Hidroxamatoa I, II eta IV klaseak 2014. urtean onartuta — T zelulen linfoma periferikoa[32] 2. faseko entseguak: — Timoma [38] — Leuzemia mieloidea [39] Panobinostata Hidroxamatoa I, II eta IV klaseak 2015. urtean onartuta: — Mieloma anizkoitza [32] 2. faseko entseguak: — Prostata-minbizia [40] 1. faseko entseguak — Tumore solidoa [41,42] Givinostata Hidroxamatoa I eta II klaseak 2. faseko entseguak: — Mieloma anizkoitza [43] Azido balproikoa Kate motzeko gantz azidoa I eta II klaseak 2. faseko entseguak: — Neoplasma tiroideoa [44] 1. faseko entseguak: — Tumore solidoak [45] Ebaluatzen ari diren HDACi gehienak minbizi hematologikoetan dira eraginkorrak. Tumore solidoen kasuan, HDACi-ak monoterapian eraginkorrak ez direla ikusi da. Horren kausa ez dago argi, baina ikerketa gehienek HDACi-en propietate farmakozinetikoengatik dela proposatzen dute. Gainera, tumoreen ezaugarri heterogeneoak direla eta, HDACi-ak beste farmako antineoplasikoekin batera erabiltzeak aukera hoberena dirudi [32, 46]. Adibidez, HDACi-ak agente kimioterapikoekin konbina daitezke. Vorinostata, karboplatinoa eta paklitaxela konbinatzen dituen terapia I. faseko entsegu klinikoetan ebaluatu da. Entsegu horietan vorinostatarekin konbinatutako terapiak emaitza onak aurkeztu ditu eta II. faseko entseguetara pasatu da [47]. Minbizi-mota batzuk hormona-mendekoak direnez (ugatz- eta prostata-minbizia, esaterako), terapia hormonala HDACi-ekin konbinatzen saiatu da. Prostata-minbizian HDACi-en monoterapiak ez du 22 Ekaia, 2021, 40, 11-31 Oihane Martínez-Peula, Guadalupe Rivero Calera emaitza onik lortu. Aldiz, fase aurreklinikoan, HDACi bat bikalutamida antiandrogenoarekin konbinatzean, eragin zitotoxikoaren sinergia hauteman da [48, 49]. HDACi-en erabilera hedatu ahala, lehen eragin kaltegarriak ere deskribatu dira. Orain arte, pazienteek pairatu ahal dituzten eragin kaltegarri ohikoenak gastrointestinalak (beherakoa, goragale eta goitikak), odol-asaldurak (tronbozitopenia, neutropenia), anorexia edota nekea dira. Deskribatu den eragin kaltegarririk larriena romidepsinarekin hautemandako toxikotasun kardiakoa (arritmia bentrikularra) da. Izan ere, FDA-k onartu baino lehen, entsegu klinikoetan romidepsina hartu zuten sei gaixo kausa horrengatik hil ziren [32]. Nahiz eta HDACi-ek (monoterapian eta terapia konbinatuetan) minbizia tratatzeko bide berriak ireki dituzten, horiekin batera mugak azaldu dira. HDACi-ekin erlazionaturiko eragin kaltegarriak gainditzeaz gain, minbizi zelulen HDACi-ekiko erresistentzia ere gainditu beharra dago. Beraz, HDACi-etan oinarritutako terapia konbinatuaren eraginak guztiz ezagutzeko, entsegu kliniko handiagoak egitea beharrezkoa da. Gainera, etorkizuneko ikerketak HDACi-en selektibitatea hobetzen zentratuko dira: horien eragina minbizi-zeluletara mugatuko da, eta, ondorioz, zelula ezkantzerigenoetan dituzten eragin kaltegarriak murriztuko [32, 46]. 5.2. HDACi-en erabilera beste gaixotasun kronikoetan Arestian aipatu denez, erregulazio epigenetikoak prozesu zelular anitzetan parte hartzen du. Zenbait ikerketatan, aldaketa epigenetikoek neuronen garapenean eta plastikotasunean duten garrantzia ikertu da, eta hipoazetilazioa neuroendekapenarekin erlazionatuta dagoela nabarmendu da. Badirudi HDACi-ek eragile neurobabesle gisa joka dezaketela endekapen neuronala leheneratzeko [26, 50]. Hori dela eta, HDACi-ak neuroendekapenezko gaixotasunen eta gaixotasun psikiatrikoen tratamendu gisa postulatu dira [26, 51]. Izan ere, garun-gaixotasunak konplexuak dira, eta batzuen etiopatogenia ez da guztiz ezagutzen. Gainera, gaixotasun horien gaur eguneko farmakoterapia ez da nahikoa. Sintoma batzuk arintzen dituzten arren, beste batzuk okertzen dituzte, edota eragin kaltegarri nabarmenak eragiten dituzte [51]. Hauetako adibide bat, Huntingtonen gaixotasuna da. Funtzio kognitibo eta motorren ezgaitasuna eragiten duen gaixotasun neuroendekatzailea da. Animalia-ereduetan HDACi ezberdinek (A trikostatina (TSA), sodio butiratoa, azido balproikoa, vorinostata edo fenilbutiratoa) ezgaitasun motorraren hobekuntza nabarmena eragiten dutela frogatu da [50]. Fenilbutiratoaren eta balproatoaren eraginkortasuna huntingtondun gaixoetan ere ebaluatu da. I. faseko entsegu kliniko batean, Huntingtonen gaixotasunaren lehenengo sintomak pairatzen hasten diren gaixoetan, fenilbutiratoa segu- https://doi.org/10.1387/ekaia.22188 23 Epigenetika helburu duten sendagaiak rua zela eta ondo toleratzen zutela ondorioztatu zen [52]. Azido balproikoa pazienteetan ebaluatu denean, gaixo batzuek pairatzen zuten hiperkinesia mioklonikoaren aurka eraginkorra zela behatu da [53]. Beste ikerketa batzuetan, azido balproikoak huntingtondun gaixoen sintoma psikiatrikoak (hala nola agitazioa, agresibitatea eta halako sintomak) eta depresioa arintzen dituela ikusi da [54]. Huntingtonen gaixotasunaren sintomatologia arintzeko, selisistat farmakoa ere fase klinikoan ebaluatzen ari da. 2010. urtean, Siena Biotech enpresak I. faseko entsegu klinikoa hasi zuen, eta 2013. urtean, II. fasean sartu zen [50]. Izan ere, aleatorizatutako eta itsu bikoitzeko entsegu multizentriko batean selisistata segurua dela eta ondo toleratzen zela ondorioztatu zuten [55]. Huntingtonen gaixotasunaz gain, HDACi-en eraginkortasuna Parkinsonen gaixotasunean ere ikertu da. Parkinsonen gaixotasuna bigarrena da asaldura neuroendekatzaile prebalenteenetan: munduan zehar, 4 milioi paziente baino gehiagok pairatzen dute. Parkinsonen gaixotasuna tratatzeko erabiltzen diren farmakoek sintomak partzialki baino ez dituzte arintzen, eta ez dira endekapen neuronala gelditzeko gai. Azken horri aurre egiteko, HDACi-en artean gehien ikertu den farmakoa azido balproikoa da. Oraindik fase klinikoan ebaluatu ez den arren, entsegu aurreklinikoetan emaitza onak lortu dira. Izan ere, neurona dopaminergikoen zelula-heriotza eredu anitzetan eraginkorra dela ikusi da [56]. Antzera, haren eraginkortasuna animalia-ereduetan ere ikusia da: animalien sintoma motorrak eta ez-motorrak arintzen ditu [26]. Emaitza horiek, MPTParen (neurona dopaminergikoak suntsitzen dituen neurotoxina) administrazioaren ondorioz, Parkinsonen gaixotasunaren animalia-ereduetan lortu ziren. Animalia horietan bost eguneko azido balproikoaren administrazioak neurona dopaminergikoak partzialki babestea lortu zuen. Gainera, animalia-eredu berean, azido balproikoaren tratamenduaren ostean, usaimenaren asaldurak, depresioa, denbora laburreko oroimenaren funtzio-galera eta halako sintoma ez-motorrak hobetu ziren [57]. Gaixotasun neuroendekatzaileetan bezala, gaixotasun psikiatrikoen terapia farmakologikoan HDACi-ak hautagai postulatu dira [51, 58]. Aipatu den bezala, gaixotasun psikiatrikoak tratatzeko erabili ohi den azido balproikoa HDACi-a dela frogatu da [59]. Hau da, gaixotasun psikiatrikoetan erabiltzen den kontzentrazio terapeutikoetan, azido balproikoak HDACak inhibitzen ditu, gene ugariren adierazpena handituz [60]. Badira hamarkada batzuk azido balproikoa asaldura bipolarraren tratamenduan erabiltzen dela, nahiz eta haren ekintza-mekanismoa guztiz argituta ez egon. Gaur egungo hipotesiek azido balproikoak asaldura bipolarrean duen epe luzerako eraginkortasuna HDAC inhibizioarekin lotuta dagoela proposatzen dute. Azido balproikoaren epe laburreko eragin terapeutikoa, aldiz, aspalditik ezaguna den neurotransmisio GABAergikoaren handipenean oinarri- 24 Ekaia, 2021, 40, 11-31 Oihane Martínez-Peula, Guadalupe Rivero Calera tuko litzateke [61]. Horrez gain, ezin da baztertu asaldura bipolarrean erabiltzen diren antidepresiboak, antipsikotikoak eta litio-gatzak epigenetika aldatzeko gai ez izatea. Gainera, azido balproikoaren kasua ez da bakarra. HDACi den sodio butiratoak ere, asaldura bipolarraren animalia-eredu ezberdinetan egindako entsegu aurreklinikoetan, mania eta sintoma depresiboak arintzen ditu [62]. Nahiz eta eskizofreniaren tratamendurako onartutako HDACi-rik ez egon, haien eraginkortasuna entsegu aurrekliniko zein klinikoetan ebaluatzen ari da [63]. Azido balproikoak eskizofrenian izan ahal duen erabilgarritasun potentziala aztertu da; ikerketa gehienek antipsikotikoekin batera administratzean sortzen den eragin sinergikoa ebaluatzen dute. Arratoi adinduetan, azido balproikoa haloperidola administratu baino lehen administratzen zenean, haloperidolaren eragin kaltegarriak arindu eta eragin antipsikotikoa handitzen zen. Animalia adinduetan sinergia hori ikusita, gizabanako eskizofrenikoengan aztertu zen. 20 gizabanako eskizofreniko adinduren (50- 79 urte) ohiko tratamendu antipsikotikoari azido balproikoa 12 astez gehitu zitzaion. Monoterapiarekin alderatuta, pazienteen psikosi eta depresio sintomatologiaren gutxitze nabariagoa gertatu zen. Azido balproikoaren erabileragatik antzemandako eragin kaltegarri ohikoena sedazioa izan zen [64]. Azido balproiko eta antipsikotikoen terapia konbinatuaren eraginkortasuna psikosi-agerraldi akutuetan ere ebaluatua izan da. 2003an egindako aleatorizatutako entsegu multizentriko batean, ospitalizatutako 200 gizabanako baino gehiagok azido balproikoa eta risperidona edo olanzapina 12 egunean hartu zuten. Tratamendu konbinatuak sintoma positiboak (psikosia, haluzinazioak) hobetu zituen. Gainera, erantzun antipsikotikoa monoterapiarekin baino azkarrago lortu zen [65]. Segurtasunaren aldetik, azido balproikoaren eragin kaltegarriak aspaldi ezagunak dira, asaldura bipolarrean eta epilepsian erabilia izan baita. Aipagarriena, azido balproikoa haurdunengan erabiltzearen debekua da, jaiotako umeengan autismo eta atzerapen kognitiboaren arriskua nabarmenki handitzen baitu [66]. Azido balproikoaz gain, vorinostatak antipsikotikoen eragina potentzia dezakeela ere behatu da. Klozapinaz kronikoki tratatutako eskizofrenia animalia-ereduetan vorinostataren eragina aztertu zen. Vorinostata kronikoki administratu ondoren, klozapinaren eragin antipsikotikoa indartzen zen [67]. Vorinostataren eta klozapinaren arteko eragina ebaluatzeko, I. faseko entsegu kliniko bat martxan jarri zen, baina gaur egun partaide faltagatik geldituta dago [63]. 6. ONDORIOAK Azken ikerketek epigenetikaren garrantzia azaleratu dute, gaixotasunen eta epigenetikaren arteko erlazioa identifikatuz. Izan ere, gure bizitzako es-
