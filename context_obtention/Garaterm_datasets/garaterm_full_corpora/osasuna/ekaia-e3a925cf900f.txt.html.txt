12 Ekaia, 2023, 44, 11-26 Jon Fernández-Bonet, Xabier Marichalar-Mendia, Aitana Lertxundi 1. Sarrera txantxarra hortzetako ehun gogorren (esmaltea eta dentina) suntsipen lokalizatua da, azukre libreek bakterioen hartziduren bitartez sortutako azpiproduktu azidoen bidez [1]. Mundu-mailan, haur guztien % 7,8k tratatuta ez dagoen txantxarra pairatzen dute behin-behineko hortzerian [2]. Hala ere, ez da haurtzaroan bakarrik agertzen den arazoa; izan ere, behin betiko hortzerian tratatu gabeko txantxarra munduan gehien gertatzen den egoera da [3]. Osasun publikoaren arazo hau behar bezala tratatzeko, beharrezkoa da hortzetako txantxarra eta hari lotutako aldagaiak sakon ezagutzea [4]. Gaixotasun horren etiopatogenia oso konplexua eta dinamikoa da, faktore askok parte hartzen baitute. Argi dago mikrobioek eta ostalariaren faktore intrintsatuek txantxarraren hasiera eta progresioa kontrolatzen dituztela, eta ahoaren pH-ak bultzatzen duela. Hala ere, gaixotasunaren etiopatogenian eragiten duten faktore guztiak eta haien arteko erlazioa ez daude guztiz definituta oraindik. Gainera, ikerlariek ez dakite zein faktorek duten pisu handiena patologiaren garapenean, baina badakigu beharrezkoa dela ahoko mikrobiotaren desoreka-egoera bat, disbiosi deritzona, lesioa ager dadin. Dibulgazio-artikulu honetan, historian zehar agertu diren hortzetako txantxarraren eredu etiopatogeniko nagusiak azaldu eta etorkizunean garatuko diren ikerketa-ildoak deskribatuko dira. Horrez gain, nabarmenduko da gaixotasunak osasun publikoan daukan garrantzia eta helburu du osasuna prebenitu eta sustatzeko lan eraginkorragoak garatzen laguntzea, gaixotasunaren ikuspegi modernoa kontuan hartuta. 1. irudia. Hortzetako txantxarraren etiopatogenia: kronograma. https://doi.org/10.1387/ekaia.24615 13 Hortzetako txantxarra: etiopatogeniaren garapena eta osasun publikoaren erronka 2. etiopatogeniaren garapena Historian zehar hainbat teoria garatu dira txantxarraren etiopatogenia azaltzeko. Hurrengo ataletan, antzinatik gaur egun arte sortu diren teoria nagusiak garatuko dira. 2.1. aurrekariak Gure kontakizuna antzinatean hasten da, k.a. vii. mendean, garai hartako kondaira asiriar baten arabera hortzetako mina zizareek eragiten zuten, hortzaren odola edaten eta sustraiak jaten baitzituzten. Geroago, antzinako Grezian, Hipokrates-ek aldarrikatu zuen gaixotasun guztiak lau umoreren (odola, flema, bilis beltza eta horia) desorekak eragiten zituela [5]. teoria oker horietako asko xvii. mendera arte mantendu ziren; esan dezakegu garai horretan hasi zirela lehen mikroskopioak agertzen eta gaixotasunaren etiopatogenia modernoa garatzen. 2.2. Lehen urratsak 2.2.1. Mikroskopioen asmakizuna 1609an Galileo Galileik lehen mikroskopio konposatua egin zuen, lente ahur eta ganbil bat konbinatuz. XVII. mendean zehar, Cornelius D ebbel, Robert Hooke eta Anton van Leeuwenhoek-ek ekarpen garrantzitsuak egin zituzten mikroskopio onenen garapenean eta fabrikazioan. Azken hori izan zen hortzetako plaka mikroskopioan behatu zuen lehena eta horregatik mikrobiologia modernoaren aitatzat hartu da, nahiz eta Erdi eta Finicius-ek hortzetako «mintzean» mikroorganismoak zeudela jadanik deskribatu [6, 7]. Hortzetako plaka mikrobio-komunitate konplexu batek osatzen du. Biofilm arketipikoa izateaz gain, hortzetako txantxarraren agente etiologiko nagusia da [8]. Hala ere, hortzetako txantxarraren ikerketa tekniko eta serioaren aroa xix. mendearen amaieran hasi zen, 1872. urtean «hortzetako txantxarra» terminologia onartu zen, eta ohikoa bihurtu zen zientzialari gehienentzat. 2.2.2. Kochen postulatuak eta teoria kimikoa Robert Hermann koch-ek ezarri zuen mikrobio baten eta karbunkoaren arteko kausazko harremana, eta 1890. urtean bere postulatuak argitaratu zituen. Horiek garrantzitsuak dira gaixotasun baten etiologiari buruz ikertzeko, azkartasunez patogeno berriak identifikatzeko eta prebentziozko tratamenduak aplikatzeko [9]. txantxarrari dagokionez, Amerikako Hortz Elkarteak txantxarra hortzen artean dauden elikagaiei egotzi zien xix. mendearen amaieran. Au- 14 Ekaia, 2023, 44, 11-26 Jon Fernández-Bonet, Xabier Marichalar-Mendia, Aitana Lertxundi rreko hortzetan txantxar-kasu gutxiago egoteagatik arrazoitu zuten baieztapena, kokapen anatomiko horietan zailagoa baitzen elikagaien sarrera gertatzea [10] . Hala ere, teoria kimikoa proposatu arte, kausa-faktore lokalak edo orokorrak ezberdintzen ziren. teoria kimikoaren arabera, hortzetako substantzia suntsitzen zuten bakterio-espezie berezien azidoek, mukosa-jariakinek eta/edo guruin parotidoek [11]. 2.2.3. Teoria espezifikoa, ez-espezifikoa eta fluorraren lehenengo ikerketak Miller-ek [10] argi eta garbi postulatu zuen hortzetako txantxarraren mikrobio-etiologia 1890ean, eta, zenbait hamarkadatan, onartu zen hortzetako plakan zeuden bakterioen gehiegizko hazkuntza ez-espezifikoak eragiten zuela. kontzeptu horretan oinarrituta sortu zen plaka ez-espezifikoaren teoria, Miller-ek eta Black-ek aldezten zutena; teoria horrek zioen patogenotasun-maila plaka-kantitateak bakarrik zehazten zuela. 1891n Miller-ek, John Hunter-en aitzinetik proposatu zuen hipotesi batean oinarrituta, teoria fokala formulatu zuen, zeinaren arabera bakterioek, ahotik hasita, prozesu infekziosoak sort ditzaketen organismoaren beste kokapen batzuetan. kontzeptu hori oraindik garrantzitsua da; izan ere, gaur egun ebakuntzak egin aurretik profilaxirako arau gisa aplikatzen da. Hala ere, zenbait aurrerapen mikrobiologiko garrantzitsuren ondorioz, plaka espezifikoaren teoriak ordeztu zuen plaka ez-espezifikoaren teoria. 1924an, Europako mikrobiologo batzuek streptococcus eta hortzetako txantxar-lesioen arteko lotura aurkitu zuten, eta J. Clarkek streptococcus mutans [11] izendatu zuen gaixotasuna eragiten zuen espeziea. komunitate zientifikoak arreta handia jarri zion bakterio-andui horri, eta, denboraldi batez, txantxarraren patogeno nagusitzat hartu zen; printzipio horretatik plaka espezifikoaren hipotesia eratorri zen [12-14] . Handik gutxira, hogeita hamarreko hamarkadan, Dean aitzindaria izan zen kontsumo publikoko uren fluorizazioari buruzko ikerketan. Estatu Batuetan garatu zituen bere lanak eta haieetan frogatu zuen fluorra jarriz hortzen esmaltea indartzen zela. Hau da, gaixotasunaren etiopatogeniaren jakintza handitu ahala, aldi berean, berak eta beste batzuek burututako ikerketei esker, hortzetako esmaltea indartzeko mekanismoen ezagutza garatzeaz gain, gaixotasunaren prebentzioa ere hobetu zen. 1945ean, keyes-ek egiaztatu zuen hamsterretan txantxar-esperientzia fluoruroak inhibi zezakeela eta dietari gozoki-azukrea gehituz gero oso bizia izan zitekeela, hasieran erabilitako arto-almidoiaren dietarekin konparatuz gero. 1960an, keyes-ek eta Fitzgerald-ek, hamsterrekin egindako emaitzak kontuan izanda, aitortu zuten hortzetako txantxarra s. mutansek zuzentzen zuen gaixotasun infekzioso eta transmitigarria zela [15]. https://doi.org/10.1387/ekaia.24615 15 Hortzetako txantxarra: etiopatogeniaren garapena eta osasun publikoaren erronka 1969an, keyes-ek, Gordon-ek hasieran formulatutako triada ekologikoan oinarritutako mikrobio-eredutik abiatuta, proposatu zuen hortzetako txantxarra azaltzeko eredu teoriko bat. Eredu horretan, txantxarrerako tokiko arrisku-faktoreak identifikatu zituen, eta, hala, jatorri bakarreko kausatik kausa anitzeko pentsamendura jauzi egin zuen [16]. Gaixotasuna sortzeko hiru agentek (ostalariak, mikroorganismoak eta dietak) elkarri eragin behar ziotela ezarri zuen. keyes-ek zioen agenteren bat aldatuz gero txantxarra ez zela gertatuko. Haren teoriaren arabera, s. mutans gaixotasunaren kausa zen eta sakarosak prozesu kariotsuari mesede egiten zion, gaixotasunaren izaera infekto-kutsakorra ezartzen baitzuen. 1978an, Newbrum-ek [17] triada horri laugarren faktorea gehitu zion. Denboraren interakzioa ezinbestekoa zen gaixotasuna garatzeko eta sintoma klinikoa agertzeko, hots, lesio larria. Egile horren arabera, txantxarra agertzeko hiru faktorek egon behar dute: ostalaria, bakterio-plakan kokatutako mikrobiota kariogenikoa eta dietak emandako substratu egokia (karbohidrato hartzigarriak); baina, horrez gain, denboran zehar mantendu behar dira [18]. Aurrerapen horiei guztiei esker, plaka espezifikoaren teoria hamarkada askotan zehar ontzat eman zen. 2.2.4. Plaka ekologikoaren hipotesia XX. mendearen amaieran, metodo molekularren aurrerapenari esker, zientzialariek ikusi zuten paziente batzuek lesio kariosoak zituztela s. mutans aurkeztu gabe. Horren ondorioz, plaka ekologikoaren hipotesia sortu zen, bakterioen eta hortzetako kariesaren etiologia mistoa nabarmentzeko [19]. Marsh-ek garatutako plaka ekologikoaren hipotesiak aurreko bi teorietako funtsezko kontzeptuak konbinatzen zituen, eta proposatzen zuen hortzetako txantxarra hautespen ekologikoaren ondorioz, azidoarekiko tolerantzia duten bakterioek nagusi duten mikroflorako desoreka baten emaitza zela [20, 21]. 2. irudia. Plaka ekologiaren hipotesia. Plaka ekologikoaren hipotesia kritikatu egin zen, ez baitzuen aintzat hartu ostalariaren osagai genetikoa txantxarraren prozesuan [22]. txan- 16 Ekaia, 2023, 44, 11-26 Jon Fernández-Bonet, Xabier Marichalar-Mendia, Aitana Lertxundi txarraren garapenean genetikak duen ekarpena aspalditik zen ezaguna, Vipeholm-en ikerketetan nabarmendu baitziren [23]. Azterketa kliniko horren helburu nagusia zen azukre-maiztasunak eta kopuruak txantxarraren agerpenean zer-nolako eragina zuen zehaztea. Hala ere, azterketa hori ez zen etikoa izan; ikerlariek txantxarra eragiteko adimen-minusbaliotasuna zuten gaixoak janari kariogeniko ugarirekin zenbait urtez elikatu zituztelako. Pazienteen % 20k txantxarrari erresistentzia genetiko handia zion, eta ez zuen lesio larririk. 2.2.5. Fejerskov eta Manjiren ekarpena: faktore modulatzaileak Aldi berean, 1990ean, Fejerskov eta Manjik [24] beste faktore berri batzuk deskribatu zituzten, modulatzaile deritzenak, gaixotasunaren jatorrian eta garapenean eragiten dutenak. Elementu horiek honako hauek dira: denbora, adina, osasun orokorra, fluoruroak, lortutako ikasketa-maila, maila sozioekonomikoa, portaera-aldagaiak eta txantxar-esperientzia dira, hau da, berrezarpenak eta erauzketak. 3. irudia. Fejerskov-ek eta Manji-k proposatutako eskema. txantxarraren azken eskema etiopatogeniko hori oraindik indarrean dago. Barne-geruzan jasotzen dira gaixotasunarekin zerikusia duten faktoreak, eta geruza periferikoan, berriz, gizabanakoarekin zerikusia duten fak- https://doi.org/10.1387/ekaia.24615 17 Hortzetako txantxarra: etiopatogeniaren garapena eta osasun publikoaren erronka tore soziodemografikoak. Izan ere, geruza periferiko hori inspirazio-iturri izan zitekeen Dalgren-ek eta Whitehead-ek 1991n aurkeztutako osasun-determinatzaileen eredu famatuarentzat [25]. 4. irudia. Dalgren eta Whitehead-en diagrama (egokituta). Ikerketa askotan frogatu da ahoko gaixotasunetan aldagai soziodemografikoek influentzia handia dutela eta gizarte-eredu bati jarraitzen diotela. Egoera sozioekonomiko baxuko posizioa hortzetako txantxar esperientziarekin lotuta dago [26, 27], gaixotasun periodontalarekin, nahiz eta erretzearen ohitura kontrolatu [28], eta ahoko minbiziarekin, portaera nahasteko faktoreen arabera doitu ondoren ere [29]. tratatu gabeko hortz-txantxarra eta helduaroko eritasun periodontalak, haurtzaroan izandako maila sozioekonomikoarekin negatiboki lotuak daude [30-32]. talde marjinatuek populazio orokorrak baino txantxar gehiago dituzte, hortz-galera handiagoak pairatzen dituzte eta hortzetan min gehiago aurkezten dute [33-35]. 2.2.6. Keystoneren teoria patogenikoa keystoneren teoria Patogenikoaren arabera, ugaritasun txikiko patogeno mikrobiar batzuk izan daitezke hanturazko gaixotasunen buru, pato- 18 Ekaia, 2023, 44, 11-26 Jon Fernández-Bonet, Xabier Marichalar-Mendia, Aitana Lertxundi geno horiek handitu eta aldatu egiten baitira, mikrobiotaren konposizioa aldatuz. Horrela, ostalariaren immunitate-sistemari eragiten diote eta normala den mikrobiota bat disbiotikoa bihurtzen da [21]. Patogeno horiek beren biziraupena eta ugalketa errazteaz gain, komunitate osoarena ere erraztuko lukete, nahiz eta kopuru txikitan aurkeztu [36]. Hajishembllis-ek azpimarratzen du patogeno horien identifikazioak onura kliniko garrantzitsuak izango lituzketela, tratamendu berriak garatzea erraztuko bailukete. Horrela izatekotan, mikrobio-gaixotasun konplexuetarako estrategia terapeutikoak mikroorganismo zehatz batzuetan soilik mugatuko litzateke [21]. 2.2.7. Etorkizunera begira 2009an giza genoma aurkitzea aurrerapen garrantzitsua izan zen. Horri esker, gaixotasun genetikoekin lotutako gene asko mapatzea lortzeaz gain, metodo diagnostiko eta tratamendu berriak sortu ziren, bide batez, ikerketa berriak hasi ziren eta ezagutu zen zenbait gaixotasunen agerpenean zer mekanismo genetiko dauden. Faktore genetiko horiek kontuan hartu behar dira etorkizunean egingo diren hortzetako txantxarrei buruzko ikerketetan; izan ere, lehenago azaldu den bezala, pertsonen artean gaixotasunarekiko suszeptibilitatea aldatu egiten da baita bizi-ohitura berberak dituzten kasuetan ere [22, 37]. Horrek azaltzen du zergatik izan ditzaketen txantxarra garatzeko eta/edo txantxarra izateko arrisku desberdinak [38] antzeko portaera-arriskuak (hortzak garbitzeko maiztasuna edo ohitura dietetikoak) dituzten gizabanakoek. Azken urteotan, ostalariaren menpeko inguruneak espezie bakteriano kolonizatzaileak hautatzeko duen garrantzia balioztatu da. Gainera, agerian geratu da espezie batzuen birulentzia nabarmen alda daitekeela zenbait banako etnikoren artean [22]. Ahoko mikrobiomaren ugaritasunak eta konplexutasunak, txantxarrean esku hartzen duten faktoreek eta hezur bakoitzaren inguruabarrek, besteak beste, ahoko txantxarrerako txerto bat sortzea eragotzi egin dute, nahiz eta ikerlariek 40 urte baino gehiago daramaten lanean. DNA/birkonbinatzaileen txerto multigenikoak, sudurretik edo mihipetik hartzeko sistema baten bidez emanda, garatu beharko lirateke hortzen txantxarren kontra egiteko [39]. Hala ere, badirudi oraindik oso urrun dagoela hortzetako txantxarraren txerto bat izateko aukera. Periodontoaren mikrobiomari buruz berriki egin den ikerketan, sinergia eta disbiosi polimikrobianoaren eredu bat identifikatu da (PSD). Eredu horrek mikrobiota disbiotikoaren eta ostalarien konbinazio genetiko desberdinak adierazten ditu, periodontitisera igarotzeko modukoak [40, 41]. tamalez, orain arte ez dago antzeko eredurik hortzetako txantxarrarentzat, ostalariak izan ditzakeen faktoreak eta komunitate mikrobiarrekin dituen https://doi.org/10.1387/ekaia.24615 19 Hortzetako txantxarra: etiopatogeniaren garapena eta osasun publikoaren erronka elkarreraginak azaltzen dituena. Beraz, ezinbestekoa da hipotesi global bat, baina hori posible da nahikoa jakinez gero nolakoak diren ahoko mikrobiomaren eta ostalariaren aurrekari genetikoen arteko erlazio konplexuak. 3. txantxarra oSaSun pubLikoaren teStuinguruan 3.1. txantxarrak gizartean sortutako arazoak: kostuak eta ondorioak 2019an argitaratu berri den azterlan batek Europar Batasuneko osasunbal din tzen kostu zenbatetsiak azaldu zituen. Lan horren arabera, ahoko gaikostu zenbatetsiak azaldu zituen. Lan horren arabera, ahoko gaixotasunak osasun sisteman sortutako kostuei dagokienez hirugarrenak ziren, diabetesaren eta gaixotasun kardiobaskularren ondoren [42]. Beraz, oso garrantzitsua da osasun publikoaren arloan hortzetako txantxarra prebenitzeko eta sustatzeko politikak garatzea, hortzetako txantxarrak osasunsisteman duen eragina arintzeko. Pobrezian bizi diren haurrak, gizartetik baztertutako taldeak eta adineko pertsonak dira ahoko gaixotasunek gehien eragiten dietenak, eta hortzak zaintzeko laguntza eskasa dute. tratatu gabeko ahoko gaixotasun kronikoen ondorio pertsonalak larriak izaten dira maiz. Honako hauek izan daitezke: min etengabea, sepsia, bizi-kalitatea murriztea, galdutako eskola-egunak, familia-bizitza etetea eta laneko produktibitatea gutxitzea [42]. Beraz, ahoko gaixotasunak prebenitu eta sustatzeko ahaleginak talde horietan egin beharko lirateke. Hala ere, badirudi Espainian txantxarraren prebalentzia murriztu egin dela garatu diren prebentzio-kanpainei esker [43]. 3.2. osasun sistemak hortzak zaintzeko aurkezten dituen mugapenak Gure osasun-sistemak tratamenduan oinarritutako ikuspegia izaten jarraitzen du, prebentzioari edo osasunaren sustapenari garrantzi nagusia eman beharrean. Gainera, desoreka bat dago gizarteak dituen beharren eta zerbitzuen eskuragarritasunaren eta kokapenaren artean. Hau da, hortzak zaintzeko zerbitzuak sarritan gutxien behar diren lekuetan egoten dira, gehien behar diren lekuetan egon beharrean. Bestalde, odontologiako esku-hartze gehienak pribatuak izateak tratamendua sustatzen du, prebentzioa eta pazientearen jarraipena bultzatu beharrean. Era berean, dentistak osasun-sistemako gainerako profesionalengandik isolatuta egon ohi dira, lehen mailako arretarekin eta ospitalekoekin zerikusirik izan gabe. Halaber, hortz-zerbitzuen etorkizuneko plangintza estrategikoen eza beste mugapen bat izango litzateke. Gainera, herrialde askotan, aho-osasunaren arreta erabat integratu behar da estatuko edo erkidegoko osasun-programetan. Ahoko osasuna hobetzea oso helburu gogorra da garapen-bidean dauden herrialdeetan, baina baita 20 Ekaia, 2023, 44, 11-26 Jon Fernández-Bonet, Xabier Marichalar-Mendia, Aitana Lertxundi herrialde garatuetan ere, batez ere datozen urteetan biztanleria azkar zahartzen eta areagotzen ari delako [44]. 3.3. ikuspegi prebentiboaren funtsezko ezaugarriak Aho-hortzetako osasunaren arloko prebentzio-ekintzak normalean banakakoak izaten dira, ingurune klinikoan, dentistaren eta pazientearen artean. klinikoak aholkuak ematen dizkio pazienteari, sarritan oso modu paternalistan, eta azken honek entzuten dio. Dentistek askotan, konturatu gabe, mehatxuak erabiltzen dituzte pazientea beldurtzeko, txantxarrak izan ditzakeen ondorioak azalduz. Nahiz eta dentisten jokabide orokortuta ez izan, nahiko ohikoa da. Hau da, odontologoek jakintzan jartzen dute arreta, «bizimodua» aldatzeko. Ikuspegi horrek ez dio jaramonik egiten pazientearen testuinguru zabalenari, eta ez du kontuan hartzen pazienteek zergatik izan dezaketen patologia gehiago. Hau da, zoritxarrez askotan biktimei errua leporatzen zaie, pazienteen bizi-baldintzak kontuan izan gabe. 3.4. osasunaren, hezkuntzaren eta prebentzio klinikoaren mugak Estrategia prebentiboak banaka egiten direnean, estrategia global bati jarraitu gabe, ez dira eraginkorrak ahoko osasunaren arloko desberdintasunak murrizteko. Gainera, oso garestia izan daiteke, banakotasunean jartzen baitu arreta. Halaber, prebentzioaren arrakasta epe laburrera bideratzen da, eta ez da iraunkorra denboran zehar. Osasun publikoan, epe luzeko emaitzak lortu nahi dira; beraz, erabateko aldaketa egin beharko litzateke hortzetako txantxarrari eta ahoko gainerako gaixotasunei aurrea hartzeko politiketan. Hauek portaeretan, autokontzientzian eta komunitatearen partehar tzean oinarritu behar dira epe luzean arrakasta lortzeko [45, 46]. 3.5. txantxarren egoera euskal autonomia erkidegoan 80ko hamarkadan, maila sozioekonomikoak ezartzen zuen pertsonek aho-hortzetako osasunaren arloan jasotzen zuten arreta, eta horrek ezberdintasun larriak sortzen zituen Euskal Autonomia Erkidegoan (EAE), bai hortzak zaintzeko zerbitzuak eskuratzeari dagokionez, bai osasunari berari dagokionez. Hori dela eta, 1988an EAEko haurren aho-hortzetako lehen azterketa epidemiologikoa burutu zen. Ikerketaren emaitzak kontuan izanda, Eusko Jaurlaritzak bi neurri hartu zituen: uraren fluorizazioa ezartzea eta Haurren Hortzak zaintzeko Programa (PADI) sortzea. Bi neurri horiek ezarrita, haurren hortzetako txantxarraren indizeak gutxituz joan dira hamarkadaz hamarkada, eta gaur egun Europan onenetakoak dira. Hala ere, maila sozioekonomiko apaleneko ikasleek hortzetako txantxar indizerik handienak aurkezten jarraitzen dute. https://doi.org/10.1387/ekaia.24615 21 Hortzetako txantxarra: etiopatogeniaren garapena eta osasun publikoaren erronka Hori azpimarratzea garrantzitsua da, zeren baitirudi Eusko Jaurlaritzak bi aldaketa handi egingo dituela hortz-politikan. Batetik, proposatzen du ikasleek PADI programa erabiltzeko adina handitzea. Gaur egun, 7 eta 15 urte bitarteko ikasleek programan parte hartzeko eskubidea dute, baina gobernuak 0 eta 5 bitarteko adin tartera handitu nahi du. [47] Bestalde, kontsumo publikoko uren fluorizazioa indargabetzeko lege-aurreproiektu bat dago [48]. Legeria hori oraindik ez da indarrean jarri, hau da, momentuz EAEn uren fluorazioa ez da desagertu [49]. Onartuz gero, komenigarria litzateke herritar guztien aho-hortzetako osasunean duen eragina monitorizatzea, bereziki gizarte-klase apalenena, horiek baitira, zalantzarik gabe, orain arte neurriari onura gehien atera diotenak. 4. ondorioak XXI. mendean osasunaren arloan aurrerapauso handiak egin diren arren, hortzetako txantxarraren etiologia zehatza oraindik ez da konpondu. Azken bi hamarkadetan hazkunde izugarria izan da hortzetako txantxarra ulertzeko orduan. Alde horretatik, aho batez onartu da hortzetako txantxarra nahaste metabolikoa dela, eta haren etiologia organismo eragile bakar batetik haratago dagoela. Gaur egun hortzetako txantxarraren definizioek ez dute gaixotasun infekziosotzat hartzen, disbiosi-gaixotasuntzat baizik. Jarraitzen den estrategia prebentibo indibiduala ez da eraginkorra txantxarrak sortzen dituen desberdintasunei aurre egiteko, gainera, gehienbat erabiltzen den ikuspegi prebentiboa ez da iraunkorra. klinikoegia dela aitor daiteke, arrisku handiko taldeetara bideratua, eta ez die ahoko gaixotasunen azpian dauden kausei heltzen. Beraz, ezinbestekoa da etorkizunean ikuspegi guztiz desberdina izatea. Azkenik, azken hamarkadetan haurren hortzetako txantxarraren adierazleak gutxitu egin dira Euskal Autonomia Erkidegoan. Hala ere, uren fluorizazioa bertan behera uzten bada eta PADIren adin-tartea zabaltzen bada, aldaketa horiek monitorizatzea oso garrantzitsua izango litzateke, horretarako ganorazko ikerketa epidemiologikoak egin behar dira, bai haurrengan bai helduengan, neurri horiek gizarte-klase ahulenetan izan dezaketen eraginari arreta berezia jarriz. eSker onak Eskerrak eman nahi dizkiogu Paulo Alberdi Sololuceri artikulu hau hobetzeko egindako ekarpenengatik. 26 Ekaia, 2023, 44, 11-26 Jon Fernández-Bonet, Xabier Marichalar-Mendia, Aitana Lertxundi [48] leGeGuNea. Dekretua, 2021(e)ko XXaren XX(a), kontsumo publikoko uraren fluorazioari buruzko martxoaren 1eko 49/1988 Dekretua indargabetzen duena, https://www.legegunea.euskadi.eus/eu/eli/-/ garrantzi-juridikoko-dokumentazioa/dekretua-2021-e-ko-xxaren-xx-a-kon- tsumo-publikoko-uraren-fluorazioari-buruzko-martxoaren-1eko-49/1988-de- kretua-indargabetzen-duena/ (eguneratze-data: 2023ko apirila). [49] euSKo JauRlaRitza. kontsumitzaileentzako informazioa - Uren fluorazioa, https://www.euskadi.eus/informazioa/kontsumitzaileentzako-informazioauren-fluorazioa/web01-a3aguas/eu/ (eguneratze-data: 2023ko apirila).
