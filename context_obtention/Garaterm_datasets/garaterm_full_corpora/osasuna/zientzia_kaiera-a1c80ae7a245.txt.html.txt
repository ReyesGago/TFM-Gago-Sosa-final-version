Ezjakintasunaren kartografia #160 Minbizi bat ahal den arinen antzemateak zehaztu dezake berori gainditzearen eta ez gainditzearen arteko aldea. Horregatik bilatzen dira arriskuan egon daiteken populazioari minbiziaren ohiko diagnostiko goiztiarrak egiteko metodoak. Arlo honetan garatu den azken aukera birikietako minbizia sudurraren bidez antzematean datza. Sergio Laínezek azaltzen du: Lung cancer can be detected through your nose. Zelan lortu kriminal batek ez dezala deliturik egin? Honen inguruan ez da gauza handirik idatzi. Eta are gutxiago, ez da bat ere ohikoa teknika ekonomikoak erabiliz aztertzea gaia. José Luis Ferreirak hurbiltzen digu gaia: Crime deterrence. Ez dirudi erraza grafenoaren propietateak uneoro doitzea gailu elektroniko batek beharko lukeenera. Ez dirudi erraza, DIPCko ikertzaileek eskua sartzen duten arte: Tuning graphene adsorption continuously. Mapping Ignorance bloga lanean diharduten ikertzaileek eta hainbat arlotako profesionalek lantzen dute. Zientziaren edozein arlotako ikerketen azken emaitzen berri ematen duen gunea da. UPV/EHUko Kultura Zientifikoko Katedraren eta Nazioarteko Bikaintasun Campusaren ekimena da eta bertan parte hartu nahi izanez gero, idatzi iezaguzu.
