152 Ekaia, 2019, 36, 151-161 Juanma Ramirez, Benoit Lectez, Nerea Osinalde, Nagore Elu, Ugo Mayor 1. SARRERA Angelman sindromea (AS) neuroendekapenezko gaixotasun bakana da, jaiotzen diren 15.000 haurretatik, gutxi gorabehera, bati eragiten diona. Gaitza pairatzen dutenek hitz egiteko zailtasunak, muskuluen mugimenduan koordinazio falta, epilepsia krisiak eta, maiz, lo-asaldurak izan ohi dituzte, besteak beste. Hala ere, etengabeko irribarrea da AS gaixoen ezaugarri bereizgarriena [1]. AS gaixotasun genetikoa da, UBE3A deritzon genearen galerak eragiten duena. Arrazoiak arrazoi, amarengandik jasotako UBE3A genearen kopia neuronetan oker adierazten dutenek edo, besterik gabe, adierazten ez dutenek garatzen dute AS [2, 3]. UBE3A geneak E3 ubikuitina ligasa bat kodetzen du. Oro har, E3 ubikuitina ligasak, E1 eta E2 entzimekin elkarlanean, zelulako proteinei ubikuitina deritzon molekula txiki bat (edo gehiago) gehitzeaz arduratzen dira (1. irudia) [4]. 1. irudia. Proteinen ubikuitinazio-prozesua. Hasteko, E1 entzimak ubikuitina aktibatzen du (Ub, berdez, aktibatutako ubikuitina). Ondoren, aktibatutako ubikuitina E2 entzimari lotzen zaio, eta, azkenik, E3 ubikuitina, ligasaren laguntzarekin, ubikuitina itu-proteinari edo substratuari atxikitzen zaio. Ubikuitina 76 aminoazidoko proteina txiki bat da, organismo eukariotikoen zelula guztietan adierazten dena. Ebolutiboki oso kontserbatua dago, eta, adibidez, gizakiaren eta legamiaren ubikuitinek sekuentziaren % 96 partekatzen dute. Ubikuitinaren ezaugarri bereizgarrien artean, nabarmentzekoa da 7 lisina eta, karboxilo-muturrean, bi glizina aminoazido (diGly) dituela. Hain zuzen ere, ubikuitinaren azken glizina izaten da itu-proteinaren lisina batekin erreakzionatzen duena. Horrez gain, ubikuitinak berak hainbat lisina dituenez, izaera ezberdinetako ubikuitina kateak eratu daitezke. Proteina bati ubikuitina gehitzeak askotariko efektuak eragin ditzake. Proteina ubikuitinatzearen ondorioz, beraren kokapena alda daiteke zelula barruan. Adibidez, argi ultramorearekin irradiatutako zeluletan DNA kaltetzen denean, nukleoan aritzen den Tax proteina ubikuitinatu egiten da; zehazki, 280. eta 284. posizioko lisinetan (K280 eta K284). Ondorioz, ubikuitinatutako Tax nukleotik zitoplasmara kanporatzen da, eta funtzional izateari uzten dio [5]. Beste kasu batzuetan, ubikuitinatzen diren proteinak proteasomara edo lisosomara bideratzen dira, bertan degradatuak izan daiEKAIA 36.indd 152 EKAIA 36.indd 152 26/11/19 10:03:56 26/11/19 10:03:56 https://doi.org/10.1387/ekaia.20822 153 UBE3Aren substratuak identifikatzen Angelman sindromearen ingurukoak argitzeko tezen. Halaxe gertatzen da, besteak beste, eIF4E-ren K159 [6], D1 ziklinaren K269 [7] eta MyoD-ren K133 ubikuitinatzean [8]. Bestalde, nabarmentzekoa da seinalizazio-bidezidor ugari ere ubikuitinazio bidez erregulatzen direla [9-11]. Arestian aipatutako adibide horiek guztiak kontutan izanda, ez da harritzekoa, proteinak ubikuitinatzeaz arduratzen den entzima baten gabeziak Angelman sindromea bezalako gaixotasun larri bat eragitea. Izan ere, E3 entzima bakar batek proteina askoren gain eragiten du. Hori horrela izanik, UBE3Aren itu-proteinen, hots, UBE3Ak ubikuitinatzen dituen proteinen, identitatea ezagutzea ezinbestekoa da gaixotasunarekin erlazionatutako akats neuronalen jatorria ulertzeko. Hori dela eta, Angelman sindromean inplikatutako molekulak eta molekula mailako mekanismoak ezagutzeko asmoz, UBE3Aren itu-proteinak izan da gure ikerketaren helburu nagusia. 2. irudia. BioUb estrategiaren eskema orokorra. Zelulako DUBek bioUb6-BirA konstruktua prozesatzen dute, eta, ondorioz, ubikuitinak eta BirA aske geratzen dira. BirAk ubikuitinak biotinilatzen ditu, eta, ondoren, zelulako E1-E2-E3 entzimek biotinilatutako ubikuitina erabiliko dute substratuei gehitzeko. Azkenik, abidinazko bolatxoak erabiliz, biotinilatutako, hots, ubikuitinatutako, substratuak arrantzatzen dira. Oro har, proteina baten kopia guztietatik, gutxieneko bat egoten da ubikuitinatuta. Horrenbestez, ubikuitinatutako frakzioa detektatu ahal izateko, aldez aurretik aberastu, hots, arrantzatu egin behar da. Eginkizun horretarako, azken hamarkadan, antigorputz bereziak erabili izan dira; hain zuzen, proteinei lotutako ubikuitina kentzean horrek uzten duen diGly marka EKAIA 36.indd 153 EKAIA 36.indd 153 26/11/19 10:03:56 26/11/19 10:03:56 154 Ekaia, 2019, 36, 151-161 Juanma Ramirez, Benoit Lectez, Nerea Osinalde, Nagore Elu, Ugo Mayor ezagutzen dutenak [12, 13]. Alabaina, Nedd8 edo ISG15 lotuta daukaten proteinak ebakitzean ere marka bera sortzen da; beraz, antigorputz horiek ubikuitinatutako proteinak ez ezik, beste eraldaketa mota batzuk dituzten proteinak ere arrantzatu ditzakete [14]. Gure ikerketa taldean, espezifikoki ubikuitinatutako proteinak arrantzatzeko teknika berri bat garatu genuen, BioUb izenekoa [15] (2. irudia). Teknika horri esker, arrantzatutako proteinen jarraipena ere egin daiteke, bai MSren bidez, baita Western plapaketa bidez ere. Eta, hori gutxi balitz, diGly antigorputzekin alderatuz, BioUb teknika erabiliz esperimentutik esperimentura lortzen den errepikagarritasuna oso altua da. BioUb estrategian, lehenik eta behin (bioUb)6-BirA konstruktua gainadierazten da zeluletan (2. irudia). (bioUb)6-BirA konstruktuak 2 osagai nagusi ditu: alde batetik, elkarren segidan dauden 6 ubikuitina, eta, bestetik, bakterioen BirA entzima. Konstruktua gainadierazten denean, zelulako deubikuitinasek, hots, DUBek, konstruktua mozten dute, ubikuitinak eta BirA entzima aske utziz. Ubikuitina horietako bakoitzak 16 aminoazidoko sekuentzia bat dauka, zeina BirAk ezagutzen duen (2. irudian azpimarratutako sekuentzia). Ondorioz, BirAk sekuentzia horretako lisinan (K, gorriz) biotina gehitzen du, eta ubikuitinak biotinilatuta geratzen dira. Ubikuitina horiek zelulako ubikuitinen pare funtzionatzen dute. Hortaz, E1-E2-E3 entzi mek biotinilatutako ubikuitinak erabiltzen dituzte beren itu-proteinei itsasteko. Laburki esanda, teknika honekin ubikuitinatutako proteinak biotinaz ere markatzen dira. Ondoren, biotinaren eta abidinaren arteko elkarrekintza sendoaz baliatuz, biotinilatutako, eta beraz ubikuitinatutako, proteinak arrantzatu daitezke. Gainera, biotinaren eta abidinaren arteko elkarrekintza hain da sendoa, ezen, arrantzaren ostean, garbiketak baldintza gogorretan egitea posible den. Horri esker, elkarrekintza ez-espezifikoak, alegia, faltsu positiboak, baztertzen dira. Arestian esan bezala, UBE3A bere itu-proteinei ubikuitina itsasteaz arduratzen da. Beraz, aurreikus liteke, zeluletan UBE3A gainadieraziz gero, beraren itu-proteinen ubikuitinazio-maila ohikoa baino handiagoa izango dela (3. irudia). Hori aintzat hartuta, BioUb teknika erabiliz, UBE3A gainadierazten duten (BioUBE3A), baita UBE3A maila normala duten (BioUb) eulien neuronetatik ere, ubikuitinatutako proteinak isolatu ditugu. Isolatutako proteinak prozesatu ondoren, masa espektrometriaren (MS) bidez identifikatu eta kuantifikatu ditugu (3. irudia). Erabilitako prozedurari esker, ordura arte ezagutzen ez ziren UBE3Aren zenbait itu-proteina berri aurkitu ditugu [16]. EKAIA 36.indd 154 EKAIA 36.indd 154 26/11/19 10:03:57 26/11/19 10:03:57 https://doi.org/10.1387/ekaia.20822 155 UBE3Aren substratuak identifikatzen Angelman sindromearen ingurukoak argitzeko 3. irudia. UBE3Aren substratuak aurkitzeko erabilitako prozeduraren eskema. BioUb (BioUb) eta, BioUb-z gain, UBE3A (BioUBE3A) gainadierazten dituzten eulietatik, ubikuitinatutako proteinak arrantzatzen dira BioUb sistema erabiliz. Ondoren, proteinak prozesatzen dira M Sren bidez, identifikatzeko eta kuantifikatzeko. BioUBE3A egoeran BioUb egoeran baino ugariagoak diren proteinak izango dira U BE3Aren substratu izateko aukera daukatenak. 2. EMAITZAK UBE3Aren substratuak aurkitzeko, 3. irudian adierazitako prozedura erabili dugu. Laburki, BioUb eta MS uztartu ditugu soilik BioUb eta, BioUb-z gain, UBE3A gainadierazten dituzten eulien ubikuitomak, hots, ubikuitinatutako proteinen populazioak, aztertu eta konparatzeko. Hasteko, bi euli moten buruetatik proteinak erauzi, eta, gure laborategian garatutako BioUb teknika erabilita, ubikuitinatutako proteinak arrantzatu genituen. Ja- EKAIA 36.indd 155 EKAIA 36.indd 155 26/11/19 10:03:57 26/11/19 10:03:57 156 Ekaia, 2019, 36, 151-161 Juanma Ramirez, Benoit Lectez, Nerea Osinalde, Nagore Elu, Ugo Mayor rraian, arrantzatutako proteinak, hots, ubikuitinatutakoak, poliakrilamidazko gel batean banatu genituen, proteinak tamainaren arabera bana zitezen. Gela koloratzaile batekin tindatu ostean, gela hiru zatitan moztu genuen. Gel zati bakoitza zati are txikiagotan moztu genuen, eta, ondoren, bertako proteinak digeritu genituen tripsina izeneko entzima erabiliz. Proteinak zatitzen direnean peptido izeneko kate motzak sortzen dira, eta horiek geletik erauz daitezke. Azkenik, peptido horiek masa-espektrometroan analizatu genituen, jatorrizko proteinak zeintzuk diren jakiteko [17]. Nabarmendu beharra dago, euli mota bakoitzarekin hiru aldiz errepikatu genuela prozedura bera. 4. irudia. Proteomika diferentzialeko emaitzak. Gorriz, BioUBE3A/ BioUb > 2 (hots, log2 ratioa > 1) eta Student t-testaren p-balioa â€“1) eta Student t-testaren p-balioa 0.05. Gainerakoak, hots, gris ilunak, BioUBE3A/ BioUb 0.5-2 bitartean daukatenak, nahiz eta Student t-testaren p-balioa https://doi.org/10.1387/ekaia.20822 157 UBE3Aren substratuak identifikatzen Angelman sindromearen ingurukoak argitzeko Masa-espektrometria baliagarria da bi laginetako edo gehiagotako proteinen ugaritasuna konparatzeko [18]. Hori da, hain zuzen ere, guk egin duguna UBE3Aren itu-proteinak kuantifikatzeko. BioUb eta BioUBE3A laginetan identifikatutako proteina bakoitzerako masa-espektrometroak neurtutako peptidoen intentsitateak konparatu ditugu. Orotara, 751 proteina identifikatu eta kuantifikatu ditugu BioUb eta BioUBE3A eulietan. 4. irudian ikus daitekeen bezala, atzemandako proteina gehienen ugaritasuna beretsua da bi euli motetan (BioUBE3A / BioUb ratioa ~ 1, hots, log2 BioUBE3A / BioUb ratioa ~ 0). Bi egoeretatik arrantzatutako proteinen ugaritasuna alderatzeaz gain, diferentzia horiek estatistikoki adierazgarriak diren ere kalkulatu dugu, Student t-test delako estatistikoa erabiliz. Proteina bat U BE3Aren itu-pro teina tzat edo substratutzat hartua izateko, 2 baldintza bete behar ditu: alde batetik, proteinaren intentsitatea BioUBE3A / BioUb > 2 izatea (hau da, log2 BioUBE3A / bioUb > 1), eta, bestetik, Student t-testaren p-balioa 158 Ekaia, 2019, 36, 151-161 Juanma Ramirez, Benoit Lectez, Nerea Osinalde, Nagore Elu, Ugo Mayor Aipatu beharra dago duela gutxi neuronen zelula-hazkuntzak erabilita aurkitu zela lehenengoz Rpn10 proteina UBE3Aren substratua dela [25]. Beraz, gure esperimentuan ere Rpn10 detektatzeak erakusten du erabilitako estrategia egokia dela UBE3Aren itu-proteinak detektatzeko. Arestian aipatutako proteina horietatik guztietatik, Rngo da bereziki gure interesa piztu zuena. Horregatik, MSren bidez lortutako emaitza Western plapaketa bidez berresten saiatu ginen, baita lortu ere. Beraz, gure lanak lehen aldiz frogatu du Rngo UBE3Aren substratua dela eulietan [16]. Eulietan behatutako hori bera gizakiotan gertatzen denetz frogatzea izan zen gure hurrengo helburua. Ugaztunok eulietako Rngo proteinaren 2 proteina homologo ditugu: DDI1 eta DDI2 (ingelesezko DNA damageinducible protein 1 homologue 1 eta 2, hurrenez hurren). UBE3A giza zeluletan DDI1 edota DDI2 ubikuitinatzeko gai denetz frogatzeko, SH-SY5Y neuroblastoma zelulak erabili ditugu. Hasteko, zeluletan honako proteina hauek gainadierazi ditugu: Flag etiketadun ubikuitina, UBE3A (funtzionala [wt] edo ez-funtzionala [mut]) eta GFP proteina fluoreszentearekin markatutako DDI1 edo DDI2. Ondoren, GFPdun proteinak (DDI1 edo DDI2) isolatu, eta, Western plapaketaren bidez, haien ubikuitinazio-maila detektatu dugu (5A irudia). 5. irudia. UBE3Aren substratuen balioztatzea giza zeluletan. (A) Rngo-ren giza homologoak, hots, DDI1 eta DDI2, UBE3Aren substratuak direnetz frogatzeko erabilitako estrategia. (B) DDI1-en ubikuitinazio-maila ia antzematezina da UBE3A ez-funtzionalaren presentzian (UBE3AMUT). Aitzitik, UBE3A funtzionalarekin (UBE3AWT) batera gainadieraztean, DDI1-en ubikuitinazioa erruz induzitzen da. GFP-DDI2 funtzionala zein ez-funtzionala den UBE3Arekin gainadieraztean, beraren ubikuitinazio-maila bertsua dela ikusi genuen (ez da emaiEKAIA 36.indd 158 EKAIA 36.indd 158 26/11/19 10:03:57 26/11/19 10:03:57 https://doi.org/10.1387/ekaia.20822 159 UBE3Aren substratuak identifikatzen Angelman sindromearen ingurukoak argitzeko tza erakusten). Ondorioz, emaitza horren arabera, DDI2 ez da UBE3A- ren substratua. Bestetik, DDI1-en ubikuitinazio-maila antzemanezina da UBE3A ez-funtzionala gainadierazten duten zeluletan. Aitzitik, UBE3A funtzionala gainadierazten duten zeluletan, DDI1-en ubikuitinazio-maila oso nabarmena da; horrenbestez, giza DDI1 UBE3Aren substratua badela frogatzen da (5B irudia) [16]. 3. ONDORIOAK Angelman sindromea pairatzen dutenek UBE3A entzimaren gabezia daukate neuronetan. Hori dela eta, UBE3Aren itu-proteinen ubikuitinaziomaila ez da egokia, eta horrek ondorio latzak eragiten ditu. Momentuz, ez dira ezagutzen zein diren UBE3Aren substratu horiek giza garunean. Eta, gure ustez, horiek identifikatzea ezagutzea ezinbestekoa da gaitzarekin erlazionatutako sintomak arintzen lagunduko duten farmako berriak diseinatu ahal izateko. Xede horretan, gure ikerketak eulietan azaleratutako emaitzak interesgarriak direlakoan gaude. Antzeko ikerketa giza laginekin egitea egokiagoa litzatekeela argi dago. Baina giza laginekin lan egiteak dituen mugak direla eta, lehen saioak euliekin egitea erabaki genuen. Zehazki, UBE3A gainadierazten duten eta gainadierazten ez duten BioUb eulietatik abiatuta, eta, gure lantaldean garatutako bioUB teknikari esker, ubikuitinatutako proteinak isolatu eta MSren bidez aztertu ditugu. Identifikatu eta kuantifikatutako ehunka proteinetatik, 79 proteinak betetzen dituzte UBE3Aren substratu izateko gutxieneko baldintzak. Horietako askok (besteak beste, Western plapaketaren bidez egiaztatu dugun Rngo proteinak) proteinen homeostasian parte hartzen dute. Emaitza horretatik abiatuz, Rngo-ren giza homologoa den DDI1 UBE3Aren substratua dela ere frogatu dugu. Gure emaitzek ikuspegi berri bat ireki dute AS arloan, argi utzi dutelako UBE3A entzimak zelularen homeostasia kontrolatzen duela. Hurrengo urratsa substratu posible horiek balioztatzen jarraitzea izango da. Horretaz gain, antzeko esperimentua saguekin egiteko asmoa ere badaukagu. 4. ESKER ONAK Lan honetan egindako MS bidezko analisiak UPV/EHUko Proteomika Zerbitzuan (SGIker) egin dira. Lan hau March of Dimes-en, Instituto de Salud Carlos IIIren eta Espainiako MINECOren finantzazioei esker burutu da. EKAIA 36.indd 159 EKAIA 36.indd 159 26/11/19 10:03:58 26/11/19 10:03:58
