46 Ekaia, 2020, 37, 45-63 Asier Anabitarte, Jesus Ibarluzea, Kepa Azkona, Aitana Lertxundi 1. SARRERA Landatik hirietara izan den migrazioa, industria iraultzarekin bortizki hasi zena, gaur egun geroz eta hiri jendetsuago eta landa gune hutsagoen emaitza izan da. 1950ean munduko biztanleriaren % 30 hiri guneetan bizi zen; 2018. urtean, ordea, nabarmenki igo zen, eta % 55era iritsi zen. 2020urtean gaude eta pixkat desfasatua geratzen delako. Aurreikuspenen arabera, 2050ean munduko biztanleriaren % 68 hirietan egongo da kontzentratua [1]. Hau horrela izanik, garrantzitsua da hirietan ingurune osasuntsuak sortzea gizakien ongizateari begira [2]. orokorrean, hirietako bizimoduak osasunean eragin negatiboa du. Nahiz eta hiriek osasunerako onurak ere badituzten, hala nola aukera ekonomiko oparoagoak eta osasun zentro eskuragarriagoak. Hiriguneek ingurumen faktoreen arrisku maila, aire kutsadura eta zarata areagotu eta gune naturaletara irisgarritasuna gutxitzen dute [3]. Gune naturalak osasun eta ongizate fisiko, mental eta sozialerako baliabidetzat ulertu behar dira, gune natural batek pertsonen osasuna hobetu baitezake [4]. osasuna sustatuko duten jarduerak garatzeko espazio dira gune naturalak. Gainera, atentzioa berreskuratzeko eta estresa gutxitzeko ahalmena dute: ariketa fisikoa egiteko aukera ere eskaintzen dute. Gizarte integrazioa bultzatu eta naturarekin kontaktuan egoteko aukera ematen dute. Aipatutako faktore guztiak onuragarriak dira osasun eta ongizaterako [4]. Hiriguneek osasunarekin duten harremana ikertzen duen zientzietako bat da ingurumen epidemiologia. Aitzindarietako bat John Snow izan zen, zein epidemiologia modernoaren aitatzat jotzen duten, koleraren epidemiaren aurkikuntzari esker. John Snowren kolera epidemiaren aurkikuntzarekin, alde batetik, ingurumen epidemiologia sortu zen, eta, bestetik, mapak osasunean erabiltzea [5]. Ingurumen epidemiologia epidemiologiak erabili ohi dituen prozesu eta metodologia berdinez baliatzen da, baina, kasu honetan, ingurumen faktoreek sortutako efektuak soilik aztertzen dira [6]. koleraren epidemiaren arrazoia mapa baten laguntzaz aurkitu zuen. Epidemiaren analisi espaziala eginez konturatu zen hildako gehienak iturri intoxikatu baten inguruan kontzentratzen zirela [5]. Egindako mapa proto-GISa dela jo daiteke (GIS: geografia informaziorako sistemak). Gaur egun, osasun publikoan geroz eta garrantzi handiagoa duen tresna da GISa. GISaren sorrera Roger tomlinsonen eskutik dator. GISaren aitatzat ezagutzen da; izan ere, berak sortu zuen lehenengo GISa, kanadako lurren inbentarioa aurrera eraman ahal izateko [7]. GISen garapena dela eta, gune berdeen neurketa objektiboak egiteko adierazle berriak sortu ahal izan dira, osasun berdearen paradigmari erantzuna aurkitzeko asmoz [8]. GISaren bitartez, esposizio ezberdinak eslei dakizkieke pertsonei edota leku edo espazio zehatzei; honela, ingurua osasun arazoekin erlaziona daiteke. https://doi.org/10.1387/ekaia.20910 47 Hiriko gune berdeak eta osasuna Azken urteetan ingurumen epidemiologiak garrantzi handiagoa hartu du GISari esker. tresna honen bitartez, gune berdeei buruz eta hauek osasunean duten eraginei buruz gehiago jakin ahal izan da. Gune berdeak diru sarreren ezberdintasunarekin erlazionatuta egon daitezkeela ikertu da, baita diru sarrera urria dutenek eduki ohi dituzten osasun arazo batzuk hein handiago batean hobetzeko ahalmena dutela ere [9]. Horregatik, M oEren (Munduko osasun Erakundea) gomendioa 5.000 m2-ko gune berde bat etxebizitzatik 300 metro baino hurbilago edukitzea da [10]. Gune berdeez gain, badira ere hiria jasangarriago eta osasuntsuagoak izaten laguntzen duten espazio naturalak, aldaketa klimatikoaren ondorioak leuntzeko ahalmenak ere dituztenak [11, 12]: gune urdinak, berdeak bezala, onuragarriak izan daitezke hiritarren osasunerako [13]. Gune urdinak lurrazaleko ur eremu guztiek osatzen dituzte; izan itsaso, erreka, ibai, laku etab. [14]. Esan beharra dago oraindik gutxi ikertu dela honen inguruan eta, beraz, lan honetan gune berdeei soilik egingo zaie erreferentzia. Aipatutako guneek biztanle sektore ahulenetan (haurrak, haurdunak, edadetuak…) eduki dezaketen eragin positiboa indartsuagoa izan daiteke, nahiz eta ikerketa gehigarriak beharko lirateke baieztapen hau egiaztatzeko [15]. Artikulu honek gune berdeek osasunean duten eragina azaleratzea du helburu, ikerketa ezberdinetan ikusi diren ondorioak aztertuz. Lan hau «Precautionary principle»-aren barnean dagoela esan daiteke. Printzipio hau Europar Batzordeak babesten duen printzipioa da. Lan honetan, aipatutako printzipioaren arriskuen detekzioa eta ikerketa, eta sortutako kalteen berrezartzearen ideiak lantzen dira [16]. 2. GUnE BERDEEn nEURKEtA EtA ESPOSIzIOAREn ESLEIPEnA Gune berdeek osasunean eragina dutela jakin ahal izateko, ezinbestekoa da biztanle bakoitzaren esposizioa neurtzea; honela, geroko analisi estatistikoetan ikusi ahal izango da ea harremanik duen ala ez. Gune berdeak neurtzeko, bi iturri objektibo nagusi daude: batetik, NDVI landaredi indizea erabiltzen dutenak [17-21]; bestetik, lurzoruaren erabileren datu basea erabiltzen dutenak [9, 22, 23], iturri batzuk eta besteak bateraezinak izan gabe. Iturri subjektiboari dagokionez, partaideak gune berdeei buruz duen pertzepzioa aztertzen da galdetegien bidez [24]. Ez dago orokorki onartua dagoen definiziorik; definizio gehienek aipatzen dute, ordea, sarbide publikoa izan behar duela eta aisialdirako erabilera baimendua egotea [10]. Europako Ingurumen Agentziaren (EEA) arabera, hiriko gune berde bat aisialdirako erabilera duen gune publiko berde bat da: esaterako, lorategia, zooa, parkeak edota hirigune inguruan diren gune naturalak eta basoak [25]. 48 Ekaia, 2020, 37, 45-63 Asier Anabitarte, Jesus Ibarluzea, Kepa Azkona, Aitana Lertxundi 2.1. Iturri objektiboak NDVIa (Normalized Difference Vegetation Index) da landaredi indizerik erabiliena eta landaredi berdea hautemateko errazena. Urruneko multiespektro detekzioaren bitartez lortzen da; espektroaren banda ikusgaiaren (banda gorria-Red) eta infragorri hurbilaren (NIR) datuen konbinazioz sortzen da [26]. NDVI = NIR ! Red NIR+ Red Esan bezala, NDVI indizea banda gorriaren eta infragorri hurbilaren arteko konbinazioaren bitartez sortzen da; –1 eta 1 arteko balioak lortzen dira: 1etik gertu dauden balioek berdetasun maila altuenak adierazten dituzte [27]. NDVIa sortzeko erabiltzen diren sateliteek 30 × 30 metroko erresoluzioa izan ohi dute [20, 28, 29]. Ikerketa gehienek Landsat sateliteetako datuak erabiltzen dituzte [17, 20, 29]; beste ikerketa batzuek MoDIS satelitearen datuak erabiltzen dituzte [30, 31]. Biztanleei NDVIaren esposizioa esleitzeko ikerketa epidemiologikoetan erabiltzen den metodologia zabaldu eta erabiliena Dadvand et al. [17], Dzhambov et al. [19], Dzhambov [18], Gascon et al. [20] eta Grazuleviciene et al. [21] autoreek erabiltzen dutena da: lehenik eta behin, ikerketako partaidea geokodetzen da bere ohiko egoitzan; ondoren, neurri ezberdinetako bufferrak1 kalkulatzen dira etxebizitzaren inguruan. Azkenik, neurri ezberdinetako buffer bakoitzari NDVI indizearen balioaren batezbestekoa esleitzen zaio. ohikoenak diren bufferrak 100, 300 eta 500 metrokoak dira. Lurzoruaren erabileren datu baseek lurzorua erabileraren arabera zatikatzen dute; ondoren, bakoitzari klasifikazio ezberdin bat ematen diote. Lurzoruaren erabileren datu basea sortzen duen herrialdearen edo unitate administratiboaren arabera aldatzen dira klasifikazio horiek, eta bai lurraldea zatikatzeko erabiltzen duten erresoluzioa ere. klasifikazio ezberdinen artean gune berdeei erreferentzia egiten dien bat egotea ohiko da [26]. Gune berdeetarako irisgarritasuna kalkulatzeko, partaideen etxebizitzak abiapuntu harturik sortzen dira 300 metroko bufferrak, MoEren gomendioei jarraituz [10], eta, ondoren, 5.000 m2 baino gehiagoko gune berderik duen kalkulatzen da. Gune berdeak Urban Atlas (https://land.copernicus. eu/local/urban-atlas/urban-atlas-2012) edo tokiko mapa topografikoetatik lortzen dira. Etxebizitzatik gune berdeetara dagoen distantzia ere kalkulatzen da, berriro ere 5.000 m2-tik gorako gune berdeak kontuan hartuz [29]. 1 GISaren funtzio bat. Zehaztutako metroen erradioa duen eragin eremua sortzen duena kokapen baten inguruan. https://doi.org/10.1387/ekaia.20910 49 Hiriko gune berdeak eta osasuna Gune berdeetarako irisgarritasuna, orain arte, distantzia bitartez neurtu da, baina ikerketa berrienak partaideek egiten duten bidea erregistratzen hasi dira, bertako esposizioak esleitu nahiez. Honetarako, ikerketek kokapen sistemak erabili dituzte partaideak nondik ibiltzen diren jakin ahal izateko eta ingurune horien esposizioak kalkulatzeko. Nieuwenhuijsen, M-ek [3] aipatu zuen teknologia berrien erabilerak txikitzen zituela ordura arte esposizioak ebaluatzeko izandako zailtasunak; horietako teknologia bat GNSS (Global Navigation Satellite System) da. kokapen sistemak partaideari bere esposizio erreala esleitzeko aukera ematen du. Hainbat dira, jada, honelako gailuak erabili dituzten ikerketak [32-35]. 2.2. Iturri subjektiboa Partaideek beren ingurua zer-nolako berdea den adierazten dute galdetegi ezberdinen bitartez, eta, ondoren, osasun arazoekin alderatzen. Galdeketak orokorrak izaten dira: aldagai sozioekonomiko eta osasun orokor eta mentalei buruzko galderez gain, bizilekuaren inguruari buruzko galderak ere badaude; hauek dira gune berdeari buruz partaideek duten pertzepzioa ezaugarritzen duten galderak [24, 36]. Honela, hala informazio objektiboa (partaidearen etxebizitza inguruko berdetasun maila, 300 metro inguruan gune berderik duen ala ez, eta gertuena zein distantziatara dagoen) nola partaidearen pertzepzio subjektiboa edukiko ditugu. 3. GUnE BERDE EtA OSASUnAREn ARtEKO BItARtEKARIAK Aldagai bitartekaria mendeko aldagaiaren eta aldagai independentearen artean modu kausal batean aurkitzen den aldagai bat da [37]. Dakigunez, orain arte ez dago emaitza esanguratsurik aldagai bitartekariek eduki dezaketen pisuari dagokionez. Gune berdeekiko esposizioak sortatutako mekanismoen bitartez dira onuragarriak natura espazioak osasunean. 1. irudiaren bitartez ikus dezakegu nola jokatzen duten bitartekari hauek eta zein modutan eragiten diote osasunari. Lau talde nagusitan banatu dira bitartekariak, gune berdeekin duten harremana eta eragiteko modua adierazteko. Bitartekari hauek baitira ondoren osasunean eragin zuzena izango dutenak. 50 Ekaia, 2020, 37, 45-63 Asier Anabitarte, Jesus Ibarluzea, Kepa Azkona, Aitana Lertxundi 1. irudia. Gune berdeek nola eragiten dioten osasunari [36]. 3.1. Ingurumenarekiko esposizioa Gune berdeetarako hiri espazioak handitzeak hiru ingurumen faktoreetan izaten du eragina; batetik, landarediak Co2-a oxigeno bilakatzeko duen ahalmenagatik [38]; bestetik, gune berdeko espazio horietan trafikorik egongo ez dela ziurtatzen delako eta, hortaz, trafikoaren eraginez sortzen diren aire kutsadura eta zarata arazoak ekiditen direlako [39, 40], eta, azkenik, gune berdeek tenperatura eta hezetasuna erregulatzeko duten ahalmenagatik [41]. Prozesu hauei guztiei esker, osasunean arazo asko prebeni daitezke [26]. Aipatutako asoziazioak 1. grafikoan ikus daitezke. 3.2. Jarduera fisikoa Hiriek jarduera fisikoa egiteko aukera urriak eskaintzen dituztenez gero, gune berdeek jarduera horiek garatzeko aukerak sortzen dituzte. Gune berdeak etxebizitzatik gertu edukitzeak ariketa fisikoa egitera bultzatzen du [42]. Fong et al.-ren arabera, berdetasun maila altuagoak edukitzea jarduera fisikoaren handitze batekin erlazionatua dago [43]. Horregatik, MoEk gomendatzen du 5.000 m2-tik gorako gune berde bat edukitzea etxebizitzatik 300 metrora gehienez [10]; 1. grafikoan ikus daiteke nola erlazionatzen diren gune berdeak eta jarduera fisikoa. 3.3. Gizarte kohesioa Hiri eta auzoetan gune berdeak izateak erakargarriago bilakatzen ditu elkarbizitzako guneak [44, 45]; horrek elkartze sozialak errazten ditu [45, 46]. Hortaz, gune berdeek auzoetako giza kohesioa garatzen la- https://doi.org/10.1387/ekaia.20910 51 Hiriko gune berdeak eta osasuna guntzen dute; gainera, gune irekiek itxura erakargarriago dute [47]. Beraz, landarediari esker, atxikimendu handiagoa sortzen da auzoarekiko eta komunitatearekiko [47]; 1. grafikoan atzeman daiteke gune berdeen eta giza kohesioaren arteko harremana. 3.4. Estres mailaren gutxitzea eta atentzioaren berrezartzea Gune berdeek bi teoriaren arabera dute eragin positiboa osasun mentalean. Batetik, estres maila gutxitzen dute; Ulrich-en arabera [48, 49], «Stress Reduction theory-SRt»-k gune berdeek estres maila gutxitzen dutela dio. Gune berde batean egoteak emozio positiboak sortzen ditu: negatiboak blokeatzen dira, eta estres maila gutxitzen da. Hori eboluzioaren oinarrian dauden erantzun biologikoen prozesu bezala azaltzen du Ulrich-ek. Bestetik, «Attention Restoration theory-ARt» dago; horren arabera, atentzioaren neketik suspertzeko balio dute gune berdeek. teoriaren arabera, landarediak eta beste hainbat gune naturalek gure atentzioa esfortzurik gabe mantentzeko ahalmena dute: suspertzeko aukera dira [50, 51]; 1. grafikoaren bitartez, gune berdeen eta osasun mentalaren arteko erlazioak uler daitezke. 4. OSASUn OnDORIOAK EtA EztABAIDA 1. taulan, gune berdeek osasunean dituzten eraginak aztertzen dira, osasun ondorio ezberdinetan sailkatuz eta horietan dauden emaitza esanguratsuenak aipatuz. Sei taldetan sailkatu dira: ugalketa osasuna, jarduera fisikoa, osasun mentala, asma eta alergia, ondorio kardiobaskularrak eta hilkortasuna. Guztira, 17 artikulu aztertu dira gune berdeak osasunean dituen emaitzak azaltzeko. 1. taulan gune berdearen eta osasunaren artean dauden emaitza esanguratsuenak aipatuak dira, nahiz eta taulan osasun fisiko eta mentalaren eta gune berdeen arteko asoziazioen emaitzak ikusi, kontuan hartu behar da ez dela asoziaziorik ikusi artikulu guztietan; artikulu hau dibulgaziozkoa izanik, emaitza esanguratsuenak hartu dira soilik kontuan. 52 Ekaia, 2020, 37, 45-63 Asier Anabitarte, Jesus Ibarluzea, Kepa Azkona, Aitana Lertxundi 1. taula. Gune berdeek osasunean duten eraginaren emaitza esanguratsuak, osasun arazo ezberdinetan sailkatuak Autoreak Urtea N Biztanle taldea Neurketa objektiboa vs. subjektiboa Bitartekariak Emaitzak UGALKEtA OSASUnA Grazuleviciene R et al. [21] 2015 3292 Emakume haurdunak (kaunas, Lituania) objektiboa Ez du bitartekarien papera aztertzen Etxebizitza inguruan berdetasun maila baxua izatea eta gune berde batera distantzia handitzea jaiotzean pisu baxua izatearekin (oR: 2,23 kt % 95: 1,20;4,15) eta goiztiartasunarekin (oR 1,77, 1,102,81) erlazionatu da. Dadvand P et al. [17] 2012 2393 Emakume haurdunak (Espainia) objektiboa Aire kutsaduraren bitartekaritza aipatzen du, nahiz eta oso arina izan Gune berdeak jaiotze pisuarekin eta buruaren zirkunferentziaren neurriarekin erlazionatu dira. 500 m-ko bufferrean NDVIaren kuartilarteko hein bakoitzaren handitzeagatik, 44,2 g (kt % 95: 20,2;68,2) eta 1,7 mm-ko (kt % 95: 0,5;2,9) hazkundea izaten da. Asoziazioa indartsuagoa da hezkuntza maila baxuko emakumeengan. Markevych et al. [52] 2014 3203 Emakume haurdunak (Munich, Alemania) objektiboa Aire kutsadura eta zarata aztertu dira bitartekari bezala. Aire kutsaduran asoziazio negatiboa ikusi da; zaratan, aldiz, ez da asoziaziorik ikusi. Bitartekariak aztertzen jarraitzeko beharra azpimarratzen da 500 m-ko bufferrean NDVIaren kuartilarteko hein bakoitzaren handitzeagatik, 17,6 g-ko,(kt % 95:: 0,5;34,6) igoera gertatzen da haurraren jaiotze pisuan. Ez da auzoko gune berdeen artean eta jaiotza pisuaren artean erlaziorik ikusi. Agay-Shay k, et al. [53] 2014 39132 Haur jaioberri ez-bikiak (tel Aviv, Israel) objektiboa Gune berdeek aire kutsaduran izan dezaketen eragina aztertu da, baina ez da asoziaziorik ikusi kuartilarteko hein bakoitzeko handitzea jaiotza pisuarekin erlazionatu da (19,2, kt % 95: 13,3;25,1), baita jaiotza pisu baxuaren arriskua gutxitzearekin ere (oR: 0,84, kt % 95: 0,78;0,90). https://doi.org/10.1387/ekaia.20910 53 Hiriko gune berdeak eta osasuna Autoreak Urtea N Biztanle taldea Neurketa objektiboa vs. subjektiboa Bitartekariak Emaitzak JARDUERA FISIKOA Sarkar C. [54] 2017 333183 38-73 urte (Erresuma Batua) objektiboa Jarduera fisikoa jada bada mekanismo bitartekari bat Bizitegiko berdetasuna positiboki erlazionatu da bidaia aktiboekin: lan bidaietatik kanpoko aktibitatean (oR:1,093 kt % 95:1,08;1,11) eta 30 minutu baino gehiago ibiltzean (oR:1,093 kt % 95: 1,03;1,05). Almanza et al. [33] 2012 386 Haurrak 8-14 urte (kalifornia) objektiboa Jarduera fisikoa jada bada mekanismo bitartekari bat Asoziazio indartsua ikusi da jarduera fisiko indartsuaren eta gune berdearen artean. 10. pertzentiletik 90. pertzentilerako berdetasunaren igoerak jarduera fisiko indartsua % 39an handitzen du (oR: 1,39 kt % 95: 1,36;1,44). Gainera, gune berdearekiko esposizio handiena zutenek, 90. pertzentilekoek, jarduera fisiko indartsuko eguneko tasa 5 aldiz handitzen zuten gune berdeekiko esposiziorik ez zutenen aldean. Dunton et al. [32] 2014 135 Haurrak 8-14 urte (Hego kalifornia) Subjektiboa Jarduera fisikoa jada bada mekanismo bitartekari bat Parkearen erabilera luzea (>15 min) laukoiztu egiten da gune berderako distantzia 100 metro txikitzen denean. Landaredi dentsitatea 25. pertzentiletik 75 pertzentilera pasatzean, parkearen erabilera (>5min) bikoiztu egiten da OSASUn MEntALA triguero-Mas et al. [55] 2015 8793 Helduak 48 urte bataz besteko (katalunia) objektiboa Jarduera fisikoa eta giza kohesio aztertu dira bitartekari bezala, baina ez da asoziaziorik ikusi 100 metroko bufferretan berdetasun mailaren igoera bakoitzeko osasun mental txarraren arrisku pertzepzioa (0,84 kt % 95: 0,76;0,93), depresio pertzepzioa (0,83 kt % 95: 0,77;0,90) edota osasun mentaleko espezialista bisitatzea jaitsi egiten da (0,77 kt % 95: 0,67;0,88). Gainontzeko buffer tamainetan ere ikusten dira asoziazioak osasun mentalaren hobekuntzaren eta berdetasun maila altuagoen artean. 54 Ekaia, 2020, 37, 45-63 Asier Anabitarte, Jesus Ibarluzea, Kepa Azkona, Aitana Lertxundi Autoreak Urtea N Biztanle taldea Neurketa objektiboa vs. subjektiboa Bitartekariak Emaitzak Brown et al. [56] 2018 249405 +65 urte (Florida, AEB) objektiboa Ez du bitartekarien papera aztertzen Diru sarrera gutxieneko taldeetan NDVIaren indizea handitzea osasun mentalaren hobetzearekin erlazionatu zen: depresioa jasateko probabilitatea jaitsi zen NDVIaren 0,1eko igoera bakoitzeko (oR: 0,790 p 56 Ekaia, 2020, 37, 45-63 Asier Anabitarte, Jesus Ibarluzea, Kepa Azkona, Aitana Lertxundi Autoreak Urtea N Biztanle taldea Neurketa objektiboa vs. subjektiboa Bitartekariak Emaitzak tamosiunas et al. [64] 2014 5112 Biztanleria heldua (45-72) (kaunas, Lituania) Subjektiboa Ez du bitartekarien papera aztertzen Gune berdeetarako distantziaren eta gaixotasun kardiobaskularren arteko harremana ikusi da. 3. tertzileko distantziak 1,36ko (1,03-1,80 bitarteko) arrisku erlatiboa du 1. tertzilekoekin alderatuta. Aldiz, gizonezkoen kasuan, 3. tertzilak 1,51ko (1,04;2,19 bitarteko) arrisku erlatiboa dauka lehenengo tertzilarekin alderatuta; estatistikoki esanguratsua da HILKORtASUnA James et al. [65] 2016 108630 Emakumeak 30-55 urte (AEB) objektiboa 4 bitartekari aztertu dira; laurek, elkarrekin batera, gune berdeen eta hilkortasunaren bitartekotasunaren % 27,1 (kt % 95: 14,7;44,6) azaltzen dute. Depresioak % 30,6 (kt % 95: 15,5;51,4) azaltzen du; giza kohesioak % 19,1 (kt % 95: 10;33,3); jarduera fisikoak % 2,1 (kt % 95: 0,2;19,3), eta aire kutsadurak % 4,4 (kt % 95: 2,4;7,7) 250 metroko bufferretan bizi diren emakumeek eta batez besteko berdetasun kintil altuenean daudenek, kintil baxuenarekin alderatuta, %12ko ratio txikiagoa (% 95 kt: 0,82-0,94) dute edozein hilkortasun kausa ez-istripuzko izateko Ji et al. [66] 2019 23754 Edadetuak ≥65 urte (txina) objektiboa Ez du bitartekarien papera aztertzen 250 metroko bufferreko NDVI kuartil altuenean bizi diren pertsonek % 27 hilkortasun baxuagoa izan zuten kuartil baxuenarekin alderatuta (AE: 0,73 kt % 95: 0,70; 0,76 p https://doi.org/10.1387/ekaia.20910 57 Hiriko gune berdeak eta osasuna Gune berdeek osasunari eragiteko duten ahalmenaren arrazoietako bat bitartekarien zeregina da. Bitartekarien bitartez, gune berdeek eragin positiboa izan dezakete osasunean; bai faktore negatiboren bat gutxitzen dutelako, bai faktore positiboren bat indartzen dutelako. Bitartekari garrantzitsuenetako bat berrezarpenaren gaitasuna da: gizakiak naturarekin eboluzioan zehar eduki duen harremanarengatik, gizakion mekanismo asko hobetu dira, eta, ondorioz, osasun mental eta fisiko hobe batera eramanez [48]. Lan honetan aztertu diren bitartekarien artean jarduera fisikoa eta aire kutsadura izan dira gehien aipatu direnak; 8. eta 7. artikuluetan aipatu dira, hurrenez hurren. Bigarren maila batean, zarata, giza kohesioa eta depresioa aztertu dira: 3 aldiz aipatu da giza kohesioa; 2 aldiz zarata, eta behin depresioa. Emaitza esanguratsuenak eduki dituzten bitartekari aztertuen artean, jarduera fisikoak eta aire kutsadurak jarraitzen dute izaten gune berde eta osasun mental nahiz fisikoaren artean bitartekaritza handiena dutenak. Jarduera fisikoaren kasuan, 5 artikulutan ikus daiteke eragina duela gune berde eta osasunaren hobetzearen arteko harremanean. Aldiz, aire kutsadura 4 artikulutan agertu da bitartekari esanguratsu bezala. Giza kohesioa eta depresioa izan dira beste bitartekari esanguratsuak, artikulu bakarrean baina. Hortaz, esan daiteke aire kutsadura eta jarduera fisikoa direla bitartekari indartsuenak; nolanahi ere, ikertzen jarraitzeko beharra ikusi da. Izan ere, aztertutako artikulu guztietatik 7 artikulutan ez da bitartekarien papera aztertu; gune berdeen eta osasun-hobekuntzaren arteko kausa zuzena ikertu dute soilik Bitartekariei buruzko emaitzak ez dira oso esanguratsuak, eta, beraz, ezin daiteke ziurtasunez esan hauek zer pisu izan dezaketen gune berdearen eta osasun mental nahiz fisikoaren artean. Gehiago ikertu beharko litzateke maila ezberdineko bitartekariak daudela aipatzekotan. Gune berdeek osasunean duten eragina geroz eta esanguratsuagoa dela ikusten da, eta geroz eta ikerketa gehiagok baieztatzen dute hori. Hala ere, zehaztasun handiago batekin baieztatu ahal izateko, garrantzitsua da ikertzen jarraitzea eta esposizioen neurketa metodologiak hobetzen jarraitzea, analisi eta ikerketa hobeak lortzeko helburuarekin. Metodologia hobe bat garatzeko, Robinsonek [29] erabilitakoa izango litzateke osoenetako bat: pertsona batek hiri batean jaso ditzakeen eta hipotesiarekin erlazionatuta dauden aldagai guztiak jasotzea eta batera aztertzea litzateke. Lehenago esan bezala, aldagai bakoitzaren eragina eta eragiteko modua ulertzeko metodologia zuzenena Robinsonek garatutakoa litzateke, eta honela, bide batez, bitartekarien papera eta pisua aztertu ahal izango lirateke. Gero eta ugariagoak dira, azkenaldian, hirietan jasan daitezkeen esposizioak banan-banan aztertu beharrean guztiak elkarrekin aztertzen dituzten ikerketak; esposizio guztiak elkarrekin aztertzeari «urban exposome» deritzote. Azkenik, zenbat eta ebidentzia zientifiko gehiago dauden alor honetan, orduan eta argiago geratzen da hiri guneetan garrantzitsuak direla gune
