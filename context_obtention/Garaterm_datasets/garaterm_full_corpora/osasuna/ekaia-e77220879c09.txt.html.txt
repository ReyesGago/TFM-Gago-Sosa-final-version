EKAIA (2023), artikulua prentsan/article in press. https://doi.org/10.1387/ekaia.25111 Eider Egaña eta Garikoitz Azkona Behin-behineko bertsioa (euskara-orrazketaren faltan). 2 1. SARRERA Gero eta ohikoagoa da sentitzen/hautematen dugunaren kontzientzia ez izatea, eta honek, gorputzak egoera desberdinen aurrean nola erreakzionatzen duen jakitea eragozten digu. Horren ondorio posible bat izan daiteke sarriagoak diren inolako etiologia zehatzik gabeko gaixotasunen eta nahasmenduen areagotzea. Horri, gaur egun bizi den estres konstantea gehitu beharra dago, hau da, esnatzen garen momentutik ohera sartu arte gure inguruko presioen ondorioz pairatu dezakegun estresa; eskolako azterketak, presio sozialak, familiako gatazkak, edota bakoitzaren bizitza-helburuak eragin gaitzaken estresa, adibidez. Boring-en arabera, autoinformatutako estresarekiko erreaktibotasun handiagoa etorkizunean min kronikoa garatzeko arrisku handiagoarekin lotzen da [1]. Migraina min kroniko posible horietako bat da, eta nahiz eta azken urteetan datu eta lan kliniko gehiago egon honen inguruan, oraindik ikerketa gutxi dira bi kontzeptuak, hau da, estresa eta migraina, elkar-erlazionatzen dituztenak. Hala ere badakigu, estres kronikoa antsietatearekin eta depresioarekin gehien lotzen den faktorea dela [2]. Ikerketa berri baten arabera, antsietatea eta depresioa, eta nahasmendu hauek eragin dezaketen estresa, migraina pairatzeko arrisku altuagoarekin eta migrainarekin lotutako kargekin (loaren kalitate eskasa, ezgaitasun edota buruko min larriak) modu independentean erlazionaturik daude [3]. Are gehiago, bi fenomeno hauen arteko bi noranzkoetako harremana definitu dute. Bestalde, estres altuko egoerek nolabaiteko erlazioa izan dezakete migrainekin [4] (1. irudia). 1. irudia. Boring et. al. (2023)-ek proposatutako antsietate/depresioaren eta migraina izatearen arteko bi norabideko harremanaren eta estresaren arteko erlazio posiblea. EKAIA (2023), artikulua prentsan/article in press. https://doi.org/10.1387/ekaia.25111 Eider Egaña eta Garikoitz Azkona Behin-behineko bertsioa (euskara-orrazketaren faltan). 3 Errebisio artikulu honek bi helburu nagusi ditu. Alde batetik, estresa eta migraina erlazionatzen dituzten lanen errebisioa egitea, eta bestetik, tratamendu farmakologikoen gehiegizko erabilera eta terapia psikologiko indibidualizatuen beharra nabarmentzea. 2. ESTRESA Estresak gure egunerokotasunean dituen inplikazioak izugarri zabaldu dira. Gaur egun, estresaren kontzeptuak gure kultura alderdi askotan iragazkortu du, ez bakarrik biologia eta medikuntza arloetan, baizik eta psikologia, gizarte eta ingurumen arloetan asko erabiltzen da. Selye-k definitutako egokitzapen orokorreko sindromeak, estresaren alde negatiboak ez ezik, egunerokotasunean bizi daitezkeen alderdi positiboak ere barne hartzen ditu. Horrela, estimulu negatiboak eragiten duten estresari “distres” deritzo, eta estimulu positiboak eragiten duten estresari “eustres”, hau da, gure ingurunera egokitzen eta etorkizuneko erronkei aurre egiten ahalbideratzen duen estres mota [5,6]. Bairero-ren arabera, estresa nerbio-tentsio bortitz batek sortzen duen egoera psikikoa da, luzaroan mantentzen dena eta aldagai psikologiko eta sozialek zehaztutako portaera-modalitateen antsietate-maila garrantzitsu batekin batera doana. Portaera-modalitate hauek 5 talde ezberdinetan sailkatu daitezke, bakoitzak bere baitan egoera desberdinak izanik (1. Taula) [7]. 1. taula. Eragile ezberdinek eragindako estres motak. Psikologikoa Estimulu emozionalek edo aginduzkoek, afektua galtzeak, segurtasun eza eta mehatxuzko egoerek eragindakoa. Soziala Murrizketa kulturalak, balio-aldaketak eta migrazioak eragindakoa. Ekonomikoa Murrizketa ekonomikoak eta desenpleguak eragindakoa. Fisiologikoa Eraso kimikoek, bakterioek eta birusek eragindakoa. Psikosoziala Pertsonak duen hautemate/sentikortasun mailak edo pertsonaren ahultasunak eta estimulu estresagarriari egokitzeko eta aurre egiteko duen gaitasunak eragindakoa. Azaldutako estres mota guztiek aldaketa fisiologikoak eragiten dituzte gure gorputzean, zehazki, ardatz hipotalamiko-pituitario-adrenala (HPA) eta nerbio-sistema sinpatikoa aktibatzen ditu (SNS) (2. irudia). HPA ardatzaren aktibazioak glukokortikoide (kortisola nagusiki) hormonen ekoizpena eta jariapena bideratzen ditu, eta gorputzak faktore estresagarriei ematen dien erantzunaren zati kritikoa da. Egunean zehar maila aldakorretan sortzen den kortisola beharrezkoa da gorputzeko metabolismoaren erregulazioa mantentzeko. Mehatxu baten aurrean, hipotalamoko nukleo parabentrikularrak kortikotropina askatzen duen hormonaren (CRH) ekoizpena eta askapena sustatzen du eta honek hipofisiko kortikotropina (ACTH) jarioa estimulatzen du. Hormona honek, odolean zehar giltzurrun EKAIA (2023), artikulua prentsan/article in press. https://doi.org/10.1387/ekaia.25111 Eider Egaña eta Garikoitz Azkona Behin-behineko bertsioa (euskara-orrazketaren faltan). 4 gaineko guruinetara iritsi eta kortisolaren jariapena eragiten du. Kortisolak odoleko glukosa maila handitu, intsulinaren maila gutxitu eta immunitate-sistema inhibitzen ditu. Era berean, SNS-ak noradrenalina askatzen du, eta giltzurrun gaineko guruinak estimulatzen ditu adrenalina odolera askatzeko. Adrenalinari esker, glukosa maila odolean igo egiten da, bihotzak indar handiagoz taupadatzen du, odol-ekarpena muskuluetara desbideratzen da, eta arnasketa sakonagoa eta azkarragoa bihurtzen da, odoleko oxigeno maila igoz. Gainera, jariakinen digestioa eta jarioa eteten dira, maskuria eta hestea hustu egiten dira eta zentzumenak zorroztu (begi-ninia handituz, adibidez). Beraz, bi sistemek organismoak borrokarako edo ihes egiteko behar duen energia (oxigenoa eta glukosa) lortzea ahalbidetzen dute [8] 2. irudia. Estresaren erantzun fisiologikoa [8]. . Sistema hau atzera-elikadura mekanismoaz erregulatzen da. Hala ere, badira kasuak non sistema denbora askoan aktibatuta egon daiteken, eta orduan, estres kronikoaz hitz egingo genuke. Emakumezkoen eta gizonezkoen artean estresak erantzun fisiologiko antzekoak izan arren, hauen aurreko erantzunak ez dira berdinak. Nahiz eta desberdintasun esanguratsurik ez egon emakumeen eta EKAIA (2023), artikulua prentsan/article in press. https://doi.org/10.1387/ekaia.25111 Eider Egaña eta Garikoitz Azkona Behin-behineko bertsioa (euskara-orrazketaren faltan). 5 gizonen bizi-gertaera estresagarrien kopuruan, zenbait gertakarien maiztasunean antzeman daitezke desberdintasun esanguratsuak. Hala nola, emakumeetan, gizonekin alderatuta, maizagoa izaten da senide baten gaixotasun larriak estres kronikoruntz bideratzen duen gertakaria [9]. Sintomei dagokionez, nahiz eta sintoma orokorrak amankomunean izan, sintoma desberdinak ere behatu dira generoaren arabera (2. taula). 2. taula. Estresaren sintomak. Orokorrak Emakumeetan Gizonetan Buruko mina (migraina) Irensteko zailtasuna Azidotasuna Goragaleak Zorabioak Bularreko, bizkarreko, lepoko mina Ohiko mikzioak Oroimena gutxitzea Espasmo gastrikoak Izerdi hotza Neke kronikoa Larritasun- krisiak Insomnioa Idorreria Beherakoa Ernalezintasuna Hilekoaren aurreko tentsioa Antsietate- neurosia Barrabilen sentsibilitatea inhibitzea Erekzioa, testosteronaren jariaketa eta muturreko kasuetan espermatozoideen ekoizpena gutxitzea Generoen arteko desberdintasunekin jarraituz ongizate mentala eta fisikoari dagokienez, gizonezkoek, orokorrean, ongizate mental zein fisiko maila altuagoa erakusten dute [10]. Erakundemailan berdin jarduten duten gizonezko zein emakumezkoek faktore estresagarri berberak izanik, larritasun-mailan ezberdintasunak azaltzen dituzte. Hau, autoinformatutako estresaren erreaktibotasunarekin bat etorri daiteke. Gaur egun, herstura azaltzen da lanaren faktore estresagarrien ordez. Honi dagokionez, emakumezkoak, gizonezkoekin alderatuta, osasun fisiko zein mentalari dagozkien sintoma negatiboekiko sentikorragoak direla dirudi. Nahiz eta maiz, langileen arteko tentsioak lanarekiko estresarekin lotu, edota lanaren eta etxearen arteko gainkargaren ondorio izan, kasu honetan emakumezkoek adierazitako osasun fisiko zein mental-maila baxuagoak kanpo-estresoreekin lotu daitezke, hauen kasuan, etxeko eremua estresaren eragile nagusia izanik [11]. Hau izan daiteke, aurrerago azalduko den moduan, migraina pairatzearen genero arteko desberdintasunen zergatietako bat. Laburbilduz, estresa, erantzun fisiologiko, konduktual, immunologiko eta kognitiboak izan dezakeen egoera mental zein fisikoa da. Sortzen duen gehiegizko erantzun horiek nahaste edo gaixotasun zehatzak sustatu edo indartu ditzake, horien artean, migraina. EKAIA (2023), artikulua prentsan/article in press. https://doi.org/10.1387/ekaia.25111 Eider Egaña eta Garikoitz Azkona Behin-behineko bertsioa (euskara-orrazketaren faltan). 6 3. MIGRAINA Migraina gaixotasun neurologiko konplexu eta desgaitzailea da, eta desgaitasunen artean munduko kausa nagusietako bat da adin-talde guztietan, batez ere 50 urtetik beherakoetan. Gutxi gorabehera, munduko biztanleriaren % 14ri eragiten dio, emakumeetan prebalenteagoa izanik [12], zehazki, populazioaren % 79a emakumezkoak dira [13]. Gaixotasun neurobaskular ahulgarri honek, buruko min moderatu eta errepikakorrak izaten ditu, sarritan, beste sintoma neurologiko eta gastrointestinalekin batera. Halaber, migrainak argiarekiko, soinuarekiko, ukimenarekiko eta usaimenarekiko sentikortasuna handiagotzen du. Nahaste episodikoa izan arren, denborarekin afekzio kroniko batera eboluzionatu dezake, urteko % 3ko progresio-tasa izanik [12]. Nahiz eta migraina krisialdietan ez da garun-azalaren funtzionaltasunean anomaliarik identifikatu, elektroentzefalograma (EEG) aztertuz, aldaketak ikusi dira fase interiktalean. Fase hau migraina-krisi arteko aldia da eta migraina pairatzen duten pertsonetan, garun-azaleko neurona sentsorialen hiperkitzikagarritasuna aurkitu da momentu horietan. Horrela, pertsona hauen garun-azaleko neurona piramidalak kaltzio (Ca2+) sarrera handiagoa jasaten dute, eta ondorioz, neurona hauen ekintzapotentzialen iraupena luzatzen da. Horrek bere aktibazioa luzaroan mantentzen du eta neurona hauek inhibitzeko zailtasunak eragingo luke migraina fasea. Honek, minaren prozesamendu disfuntzional bat dagoela erakusten du, batik-bat, integrazio multisentsoriala alteratuta dagoelako, migrainaren patogenesian paper garrantzitsua jokatuz [14]. Bestalde, migraina kronikoa duten pazienteetan mina inhibitzen duen sarearen disfuntzioa nabarmenago bat eta minaren bide zentralen sentsibilizazio handiago bat egoteak, migrainaren erasoekiko sentikortasuna azal dezake [15]. Migraina-esperientziaren espektroan bi mutur desberdindu daitezke [16]: 1) Beren eguneroko bizitzan ondo funtzionatzeko gai direnak, karga gutxirekin edo bat ere ez, aldizkako migraina-erasoekin. 2) Migraina-erasoen ondorioz bizitza geldiarazten zaienak, ia egunero eta inolako kontrolik gabe dituztenak. 3.1. Migraina motak 3. irudia. Migrainen sintomatologia [17]. EKAIA (2023), artikulua prentsan/article in press. https://doi.org/10.1387/ekaia.25111 Eider Egaña eta Garikoitz Azkona Behin-behineko bertsioa (euskara-orrazketaren faltan). 8 Aura nerbio-sistemari lotutako fenomeno gisa definitu daiteke. Oro har, ikusmen-jatorria du eta migraina erasoa gertatu baino ordu edo minutu batzuk lehenago agertzen da (10 minutu lehenagotik 24 ordu arte). Esan daiteke aurak migraina-mina berehala datorrela abisatzen duela. Teorian, mina hastean edo garatzen ari den bitartean aura desagertzen da; hala ere, badira migraina erasoaren ondoren auraren agerpena aipatu duten pazienteak (aura atipikoa esaten zaiona). Hauek, iraupen aldakorreko aldi baterako gertaerak dira, 4 eta 60 minutu bitartekoak [17]. Auraren fisiopatologian funtzio kortikalaren inplikazioaren froga sendo eta iraunkorrak daude. AM hedapen kortikaleko despolarizazioaren (CSD) ondorioa da. CSDaren ondorioz sortzen den fenomeno elektrofisiologikoak eragiten dutela uste da, garun-azaleko neuronen eta zelula glialen despolarizazioaren ondorioz sortua. Sortzen den despolarizazioaren eta garuneko ioien oreka aldatzearen ondorioz energia metabolikoa handitu egiten da kortexean. Energia honen ekoizpenaren ondorioz gertatzen da aura fenomenoa sustatzen duen zelulen inflamazioa [18]. Hortaz, garun-azalak garrantzi handia du migrainan, izan ere, lobulu tenporalak, integrazio multisensorialaren eremu kortikala izanik, prozesamendu nozeptibo eta bisualean parte hartzen baitu. Hala ere, ikerketek ezin izan dute frogatu garun-azaleko aldaketa anatomikorik, baina ikusi da auraren maiztasuna lobulu tenporalaren substantzia zuriaren lesioekin lotuta dagoela [15]. 3.2. Migrainen sintomatologia Gizartean migraina buruko min hutsa denaren usteak pil-pilean jarraitu arren, buruko min eraso baten aurreko eta ondorengo faseak izaten dira ezgaitzaileenak, min fisikoa ezezik, animo eta neke egoeran aldaketak eragiten dira (4. irudia) [19]. Migraina kronikoa duten pazienteek desgaitasun handia pairatzen dute, ez bakarrik erasoen maiztasun handiagatik, baita pronostikoa okertzen duten gaixotasun komorbidoen ondorioz, batik bat, arrisku baskularreko faktoreak, arnas gaixotasunak eta gaixotasun psikologikoak [20]. Sintoma horiek inguruko pertsonen errukia eskatzen dute, eta gehienetan ez da lortzen. 4. irudia. Migrainen faseak eta sintomatologia [19]. 3.3. Migrainen diagnostikoa Migraina kronikoaren diagnostiko klinikoa pazientearen historian eta azterketan oinarritzen da, buruko minaren beste zergati batzuk alde batera utzita eta nahasmendu komorbidoak identifikatuz. Tratamenduaren arrakasta diagnostiko zehatz baten mende dago [21]. Migraina diagnostikatzeko, medikuek minaren kokapena, kualitatea eta migrainari lotutako sintomak lortu behar dituzte, hala nola, goragaleak eta fotofobia. Garrantzitsua da buruko mina jasan duten egun guztiei buruz galdetzea, pazienteek baldintzak betetzen dituzten ala ez erabakitzeko. Horrez gain, buruko minaren hasiera, iraupena eta maiztasuna identifikatu behar dira, aldez aurreko buruko minaren patroi baten edo semiologia baten bilakaera den argitzeko. Pazienteek migrainaren maiztasunari eta larritasunari eragiten dioten faktoreak detektatu behar dituzte [21], hala nola, bizi-estiloarekin lotutako faktoreak eta animo-egoeraren sintomak [22]. Nahiz eta teorian horrela izan, egunerokoan ez da guztiz erreala, zeren eta medikuek sintoma somatikoak soilik hartzen dituzte kontuan. EKAIA (2023), artikulua prentsan/article in press. https://doi.org/10.1387/ekaia.25111 Eider Egaña eta Garikoitz Azkona Behin-behineko bertsioa (euskara-orrazketaren faltan). 10 Migrainak sortzen duen sistemen desorekei aurre egiteko nolabaiteko estrategiak mahaigaineratu behar dira. Horretarako, terapia farmakologikoak eta ez-farmakologikoak erabiltzen dira [23]. Kasu askotan, diagnostikoa, terapia farmakologiko batekin amaitzen da, inongo jarraipenik egin gabe. 4. ESTRESA ETA MIGRAINA Lehen esan dugun bezala, migraina gaixotasun neurologiko konplexua da, batik bat, faktore genetikoen, metabolikoen eta ingurumenekoen arteko elkarrekintzaren ondorio izan daitekeelako [12,23,24]. Hala ere, nahiz eta azkenaldian honen inguruan aurrerapenak egon, migrainan inplikatutako mekanismo patogenikoen informazio zehatza oraindik ez dago erabat zehaztuta. Hala ere, erresonantzia magnetikoa erabiliz eginiko irudi-azterketek agerian utzi dituzte migraina-krisien sorreran funtsezko papera duten garuneko eskualdeak, besteak beste, hipotalamoa. Hipotalamoa aktibatu egiten da, bai migrainaren aurreko fasean eta bai migraina krisian, eta honek minaren bide zentralaren konektibitatea eraldatzen du, beraz, migrainaren kronifikazioan inplikatuta egon daitekeela uste da [15]. Estresa, migraina-krisialdien eragile gisa, kasuen ia % 70ean agertzen da; honek sortzen dituen egunerokotasuneko arazoek, etorkizunean migraina-krisi bat izateko probabilitateak areagotzen ditu [25]. Bestalde, migraina-erasoek, berez, faktore estresatzaile gisa jardun dezakete, eta horrek migrainaren maiztasuna handitzera eraman. Beraz, migraina eragiten duen estresaren eta estresak eragiten duen migrainaren artean zirkulu biziotsu bat sor daiteke, jasaten duen pertsonari osasun mental eta fisiko baten lorpena oztopatuz [4,25]. Estresak garunaren sentsibilizazioa eragin dezake, eta horrek azaltzen ditu, neurri batean, migraina-erasoen sorrera, eta kronifikazioa. Aldi berean, karga sintomatikoa areagotuko luke, baita karga sintomatiko interiktala ere, hala nola alodinia, fotofobia edo antsietatea [4]. Teoria horren arabera, trauma osteko estresak (gazteleratik: trastono de estrés post traumático; TEPT) ondorioak ditu estresaren erantzunean parte hartzen duten zirkuitu neuronaletan, eta migrainaren atzean dagoen garuneko hiperkitzikagarritasunean ere inplikatuta dago [20]. Migrainen eragin ekonomiko eta soziala izugarria da, pazienteen bizi-kalitatea, lana, gizartejarduerak eta familia-bizitza kaltetzen baititu. Zama astuna da, eta nahaste hau pairatzen duten pertsonen gehiengoak ez dute inolako laguntzarik jasotzen bere ingurunetik. Migraina larriak dituzten pertsonen % 20ari gizarte-aurreiritziek (estigmatizazioak, adibidez) eragiten diete gehien. Aurreiritzi hauek aldatzea eta migrainari buruzko gizartean dagoen pertzepzioa aldatzeak aukera eman diezaioke hauek sufritzen dituzten pertsonei horri buruz argiago hitz egiteko, eta hauen inguruan kontzienteago izatera bultzatu diezaieke [16]. EKAIA (2023), artikulua prentsan/article in press. https://doi.org/10.1387/ekaia.25111 Eider Egaña eta Garikoitz Azkona Behin-behineko bertsioa (euskara-orrazketaren faltan). 11 Migrainarekiko estresak eragindako egokitze-nahasmenduak, pazienteak estres egoeraren aurre egitea gutxitzen du eta lan-eremuan islatzen den ezintasuna handiagotzen da [26]. Migraina pairatzen duten pertsonek estres-egoerei aurre egiteko unean eraginkortasun txikiagoko estrategiak erabiltzeko joera dute, eta saiheste estrategiak erabiltzen dituzte. Horrek, estres-egoera modu biziago batean hautematea eragotzi dezaketen aurre egite aktiboen erabilera bigarren plano batean uzten du. Gizartelaguntza, hau da, pazientearen egunerokotasunean inguruan dituen pertsonen laguntza, estrategia ona izango litzateke arazoak konpontzerako orduan [27]. Esan bezala, migrainak benetako eragin esanguratsua du lan-eremuan eta honen arrazoietako bat lehenago azaldutako estigma izan daiteke. Era berean, nahiz eta paradoxikoa izan, migrainaren agerpena ohikoagoa da asteburuetan lanegunetan baino, hau da, pertsonak fisikoki edo mentalki atseden hartzeko momentuan [26]. Gainera, migraina pairatzen duten pertsonek gaixotasuna kontrolik gabe dagoela sentitzen dute maiz, eta honek etsipenera eramaten ditu, ongizatea gutxituz eta ondoeza areagotuz, hots bizi-kalitatearen okertzea eraginez [27]. Estres kronikoa, organismoak sistema desberdinei eragiten dieten hainbat estimuluen aurrean duen zaurgarritasunaren erantzule gisa azaldu daiteke eta migraina zaurgarritasun honen erreakzio gisa ulertu daiteke. Faktore estresagarriei emandako erantzunak migraina erasoekin eragin zuzena izateaz gain, honek sortzen duen minarekiko beldurrak eta etorkizunean pairatu daitekeen mina aurreratzeak sintoma somatikoak eta desgaitasunak areagotzen ditu, batik bat, antsietate egoera batera bultzatuz [25]. Azken urteetan, migraina kronikoa nahasmendu depresibo, bipolar eta antsietate maila handiagoekin lotu da [20]. Migraina jasaten duten pertsonetan, hautemandako estres-maila eta depresio eta antsietate-mailak handiagoak dira [28]. Antsietatearekin eta depresioarekin erlazioa duten migraina erasoak gehien aztertu direnak izan badira ere, ebidentzia-maila txikiagoa duten beste batzuk iradoki dira, hala nola, lehenago aipaturiko TEPT. TEPT jasaten duten pertsonek, populazio orokorrarekin alderatuz, migraina maiztasun handiagoarekin pairatzen dutela ikusi da [20]. Laburbilduz, migrainak eragiten duten desoreka neurokimikoa, odolaren fluxua jaitsiera eta hanturaren zergatia ez dago guztiz zehaztua. Ikusi dugun bezala, zergati eta teoria desberdinak daude. Hala ere, estres emozionalarekin edo psikologikoarekin erlazionaturik dauden zergatiak, HPA sistema aktibatu dezakete migrainen lehen sintomak sortuz, dirudienez serotonina (5-HT) plasmatikoaren gutxitzeagatik (5. irudia). 5 HTko hartzaileak arteria kranialetan eta nerbio-sistema zentralean oso hedatuak daude. Hartzaile hauek, zirkulazio kranialaren eta minaren kontrolean funtzio garrantzitsua jokatzen dute [29]. Beraz 5-HT sistemaren desoreka migrainen eragilea izan daiteke. 5. irudia. HPA ardatzaren aktibazioa eta migrainen sintomen agerpenaren eskema posiblea [29]. 5. MIGRAINAREN TRATAMENDUAK 5.1. Tratamendu farmakologikoak Diagnostikoa gauzatu ondoren, askotan, tratamendu sintomatiko ez-espezifikoak errezetatzen dira, hau da, migraina-krisi larriei aurre egiteko tratamenduak. Horretarako, parazetamola eta antiinflamatorio ez esteroideoak (AINE), bereziki aspirina, diklofenakoa eta ibuprofenoa, erabiltzen dira [30]. Bestalde, krisiak oso larriak direnean edota AINEak ez badute inolako eraginik, farmako triziklikoak erabiltzen dira. Hauek garezurreko hodien basokonstrikzioaren bidez gauzatzen dute beren ekintza terapeutikoa. Ekintza 5-HT hartzailearen agonismo selektiboarekin eta kaltzitoninaren genearekin lotutako neuropeptidoen (CGRP; ingelesetik: calcitonin gene-related peptide) gaineko zeharkako efektuaren bidez egiten dute. CGRPak migrainaren minarekin lotutako sintomak sortzeko eta mantentzeko zeregin garrantzitsua duen hodi-zabaltzaile indartsua da. CGRPren askatzea TRP kanalek (ingelesetik: transient receptor potential) bideratzen dute. TRP kanalak tenperatura baxuetan aktibatzen diren hotz-errezeptoreak dira, beraz bere funtzioa, hotzaren somatosentsantzioa transmititzea da. Bere EKAIA (2023), artikulua prentsan/article in press. https://doi.org/10.1387/ekaia.25111 Eider Egaña eta Garikoitz Azkona Behin-behineko bertsioa (euskara-orrazketaren faltan). 13 agonistek, mentola adibidez, sodio (Na+) eta Ca2+ ioiak zelulan sartzea ahalbidetzen dute, neuronaren despolarizazioa eta ekintza-potentziala sortuz. Kanal hauen estimulazio jarraituaren ondorioz (ingurumen faktoreen bidez edota faktore endogenikoen bidez) sentsibilizazio kronikoa larriagotu egin daiteke [31]. Halaber, genero-ezberdintasun bat nabarmendu da, emakumeengan sentsibilizazio-maila handiagoa izanik. Desberdintasuna testosteronaren efektua izango litzateke. Testosterona M8 motako TRP kanalaren antagonista bezala jokatuko luke, bere aktibitatea murriztuz. Honek, gizonen minarekiko sentikortasuna murriztuko luke [32]. Beraz, TRP kanalen aktibazioak CGRP askatzea bultzatuko luke, meningeen kapilarrak dilatatuz, proteina plasmatikoak gehituz eta hantura sustatuz [23]. Horregatik, 5- HT eta CRGP sistemen erregulaziora zuzenduta dauden terapia farmakologikoak, mina zabaltzea eragozten dute, nerbio-sistema zentraleko minaren mekanismoak inhibituz eta garun-azaleko odolhodietako inflamazioa murriztuz [30,33]. 5.2. Tratamendu ez-farmakologikoak Azken urte hauetan, farmakoen gehiegizko kontsumoaren kontzientziaren gorakadaren ondorioz, gero eta gehiago dira min kronikoari ohikoak ez diren irteerak bilatzen dizkiotenak. Gero eta ikerketa gehiagok zalantzan jartzen dute migrainaren jatorri fisiologikoa bakarrik izatea, eta jatorri psikologikoa mahai gaineratzen dute. Izan ere, kasu batzuetan, farmakologikoak ez diren tratamenduak eraginkorrak izan dira migraina kontrolatzeko. Honen aurrean terapia ez-farmakologikoen bidez min kroniko horri aurre egiteko estrategiak sortzen hasi dira. Gaur egun, hirugarren belaunaldiko terapiak pazientearen jokabidea aldatzeko asmoz sortzen diren terapiei deritze, arazoan oinarritu ordez, ikuspegi globaletik eta pertsonarengan zentratzen diren terapiak lirateke. Horietan kontuan hartzen da pazientearen bizipenak eta testuinguru sozial eta kulturalak eragin duela haren jokabidean [34]. Onarpen- eta konpromiso-terapia (ACT), mindfulness, terapia dialektiko-konduktuala (DBT) edo psikoterapia analitiko funtzionala (FAP) izan daitezke terapia mota horien zenbait adibide [35,36]. Migrainak gutxitzeko bizimoduan eman beharreko aldaketak laburbiltzeko SEED akronimoa sortu da - “Sleep", lo egin; “Exercise”, kirola egin; “Eat”, elikadura eta “Diary”, egunerokoa-. Bizimodu erregularrak migraina kronikoa kontrolatzen laguntzen du; izan ere, bizimoduan jokabide erregularrik ez duten pazienteek aukera gehiago dituzte migraina kronikoa izateko, aldikako migraina baino. Esan dugun bezala, antsietatea eta depresioa komorbilitate psikiatrikoak eta migraina izateko arriskufaktoreak kontsideratzen dira (antsietatea pairatzeko aukera haundiagoarekin). Horregatik, bizi-estilo estresagarri bat migraina-erasoen agerpenarekin eta honen intentsitatearen areagotzearekin erlazio zuzena du. Bizi estilo horri aurre egiteko, banakako edo taldeko terapia saioak ez ezik, erabateko arretan EKAIA (2023), artikulua prentsan/article in press. https://doi.org/10.1387/ekaia.25111 Eider Egaña eta Garikoitz Azkona Behin-behineko bertsioa (euskara-orrazketaren faltan). 14 oinarritutako estresa murrizteko programek minaren intentsitatea murriztu dezakete, horrek autoeraginkortasuna eta bizi-kalitatea hobetuz eta minaren onarpena sustatuz. Gainera, erlaxazioteknikak, muskulu-erlaxazio progresiboa adibidez, migrainak eragiten duen mina maneiatzeko erabili daiteke [37]. SEEDak planteatutako aldaketak babestuz, hainbat azterlan epidemiologikok erakusten dute lotura bat dagoela migrainaren eta loaren nahasmenduen artean [38]. Honi aurre egiteko, kirola egitea eraginkorra izan daiteke. Ariketaren fisiko erregularrek eragin onuragarriak ditu migraina kronikoa pairatzen duten pazienteetan, baina intentsitate handiko ariketak migraina-erasoak eragin ditzake sarritan. Horregatik, tratamendu indibidualizatu bat behar da pertsona bakoitzarentzat eraginkorrena den metodoa aurkitu ahal izateko [39,40]. Migraina pairatzen duten pertsonek beste terapia osagarri ez-ohikoak bilatzen dituzte, horietako bat daith piercing-a izanik. Belarrian egiten den perforaziori esker, paziente batzuk onura sentitu zutela adierazi zuten, migraina-krisialdien maiztasunen beherakadan ez ezik minaren intentsitatean ere. Teknika honen efikazia perforazioa gauzatzen den guneari esker dela uste da, zehazki, nerbio bagoa igarotzen den guneari esker [41]. Bestalde, orratzekin erlazionaturiko beste terapia akupuntura izango litzateke. 2023an argitaratutako metanalisi batean ikusi denez, akupunturak eragin iraunkorra izan dezake migraina episodikoaren tratamendua eten eta 3 hilabetera. Halaber, terapia honek zenbait medikamentuen tratamendua baino efektu positiboak izan dezaketela iradoki dute [42]. Hasieran azaldutako faktoreei aurre egiteko beste estrategia eraginkor bat yoga praktikatzea izango litzateke. Praktika honek, estres akutua eta kronikoa maneiatzeko bitarteko gisa balio dezake. Honi esker, egoera emozional negatiboen murrizketa sustatzen da eta honekin batera, gaixotasun kronikoen karga emozionala murriztu. Hainbat azterlanen emaitzek adierazi dute yogan oinarritutako epe laburreko tratamenduak migrainaren sintoma klinikoak murrizteaz gain honekin erlazionaturiko estresaren, antsietatearen eta depresioaren gutxitzea sustatzen dutela [25]. Aurretik aipatutako terapia alternatiboez gain, aipatzekoa da gaur egun erabiltzen den oinarrizko tresnetako bat, hots, terapia psikologikoa. Terapia kognitibo konduktualari esker, adibidez, pazienteek zainketa akutuen eta prebentiborako estrategiak garatu ditzakete, hala nola pentsamenduak, sentimenduak eta portaerak aldatzea eragiten duten faktoreak identifikatzea, buruko minarekin lotutako egokitzapenetatik eta autoerregulazio fisiologikoko estrategietatik abiatuta [43]. 2013an egindako ikerketa batean, ikerketan parte hartu zuten pertsonen antsietate-maila murrizteaz gain, migrainak bi parte-hartzaileengan eragindako buruko minaren ondorioak murriztu egin ziren. Esku-hartzeari esker, EKAIA (2023), artikulua prentsan/article in press. https://doi.org/10.1387/ekaia.25111 Eider Egaña eta Garikoitz Azkona Behin-behineko bertsioa (euskara-orrazketaren faltan). 15 partaideek kontrol handiagoa izan zuten migrainak eragindako sintometan, eta, gainera, migrainarekiko zuten ikuspegia aldatzea lortu zuten (esku hartzerik ez dagoen arazo gisa ikustetik, kudea daitekeen arazo gisa ikustera) [44]. Horregatik guztiagatik, estrategia terapeutikoak, hala nola estresari aurre egiteko estrategiak, gaixotasunarekiko egokitzapena iragartzen dute; izan ere, zenbat eta aurre egiteko estrategia egokiagoak izan, orduan eta hobeto maneiatzen da migraina eta gutxiago erabiltzen dira baliabide farmakologikoak. Terapia mota hauekin erlazio estua duten estres-maila murrizteko helburua duten terapia kognitibo konduktualak migraina-erasoak murrizteko tratamendu osagarri gisa aplika daitezke [4]. Kontuan hartu beharreko beste puntu bat gaixotasun kronikoen tratamenduarekiko atxikidura da. Nahiz eta migraina kronikotzat jo kasu askotan, ez du esan nahi betirako denik. Migraina kronikotzat hartzeko, hiru hilabete baino gehiagoz hilean 15 egun edo gehiago aurkezten den zefalea izan behar du, gutxienez hilean zortzi egunetan migrainaren ezaugarriak dituena [45]. Terapia psikologikoek lagundu dezakete deskronifikazio-prozesu horretan, baina, horretarako, ezinbestekoa da arestian aipatutako atxikidura. Horretarako, hori aldatu dezaketen faktoreez gain, hala nola sozioekonomikoa, osasunlaguntza edo pazientea bera, pazientearen parte-hartze aktiboa funtsezkoa da [46]. Aitzitik, kontuan hartu behar da migraina pairatzen duen pertsona beraren egoerarekiko duen kontzientzia maila. Horrela, Körner eta lankidek gauzatu berri duten ikerketak dioenez, min kronikoa duten pazientek beraien eguneroko kontzientzia, adierazpen eta erregulazio-trebetasun emozionala egokiak adierazten zituzten Baina, psikologoek egindako azterketek zioten, min kronikoa pairatzen zuten paziente berberak gaitasun emozionala txikiagoa zutela ondorioztatu zuten [47]. Gero eta gehiago dira min kronikoentzako, hala nola migrainentzako, beste irtenbide batzuk bilatzen saiatzen diren beste disziplinetako profesionalak. Mugimendu edo aldaketa horren aitzindarietako bat Georgie Oldfield da. Oldfieldek, ikuspegi fisioterapeutiko batetik, min kronikoa ez duela izan behar arazo fisiko batengatik baizik eta hauek nerbio-sistema sortuak direla proposatu zuen. Pertsona bakoitzak, mehatxu gisa uste duenaren aurrean babesteko helburuarekin sortutakoak, hain zuzen. Aktibazio horri aurre egin ahal izateko, Oldfieldek eraginkorrak izan daitezkeen tratamendu batzuk proposatu zituen (3. taula). Hala nola, lehen aipatutakoak, erabateko arreta eta meditazioa, bistaratzea, autohitzaldi positiboa, esker ona, egunkari terapeutikoak, neurohezkuntza eta terapia kognitiboa-konduktualak [48]. 3. taula. Olfield-en programan erabiltzen diren tratamendu estrategiak. EKAIA (2023), artikulua prentsan/article in press. https://doi.org/10.1387/ekaia.25111 Eider Egaña eta Garikoitz Azkona Behin-behineko bertsioa (euskara-orrazketaren faltan). 16 Tratamendu estrategiak Onurak Hezkuntza Zergatiaren ulertzean laguntzen du, paziente berak bere sintomak identifikatzen laguntzen du Egunkari terapeutikoa Identifikazioa, aitorpena eta momentuko edo iraganeko mina alde batera uztea “Mindfulness” eta meditazioa Estresari eta antsietateari aurre egiten laguntzen du, lasaitasun, lasaitasun eta buru-argitasun egoera batera garamatzalako. Bistaratzea Nerbio bide osasuntsuagoak garatzea laguntzen du. Laguntza/auto-hitz positiboa Barne-egoera mental baikorra, ongizatea eta lasaitasuna sortzen laguntzen digute. Esker ona Itxaropena, erresilientzia eta krisiari aurre egiten laguntzen du. Galera eta estresa bezalako emozioak kudeatzen lagun diezaguke. Terapia kognitibo konduktualak Pazienteei laguntza ematen die komunikazioa eta autoestimua hobetuz, bai eta pentsamendu positiboak areagotuz . Gero eta ohikoagoa den lan diziplina anitzekoei esker, min kronikoen tratamenduari dagokionez, tratamendu farmakologikoen erabilera denboran atzeratzen ari dira, hau da, beranduago hasten dira medikuak pirulak errezetazen. Halaber, gero eta garrantzi handiagoa ematen zaio mina birprozesatzeko terapiari. Terapia honen helburua konexio horiek berrezartzea da, min kronikoa desaktibatzeko asmoz. Izan ere, terapia honen oinarria da garunak mina sor dezakeela lesiorik ez dagoenean edo sendatu ondoren, eta pertsonek min hori desikas dezaketela [49]. 6. ONDORIOAK Argi dago, nahiz eta ez egon teoria sendo bat migrainaren benetako etiologiaren inguruan, egun informazio gain-karga izugarria dagoela, eta informazio gehiena ikerketa neurologikoetan oinarritzen dela. Ikerketa horiek migrainak eragindako minaren arrazoi fisiologikoa bilatu nahi izan dute. Hori, neurri batean, orain arte aipatu ditugun azalpen erredukzionisten ondorio izan daiteke, hau da, azalpen neurofisiologiko bat bilatzearen ondorioz, eta beraz, nahasmendu horri eragin diezaioketen beste faktore guztiak alde batera utziz [50]. Gaur egun, gure egunerokotasuna alteratzen duen horri irteera azkar bat bilatzen saiatzen gara, horren benetako zergatia bilatu gabe. Migrainak ikuspegi hermeneutikoagoa behar du min horren atzean zer dagoen ikertzerako orduan: odol-hodien hanturaren atzean, edo eta hormona mailen (5-HT, adibidez) EKAIA (2023), artikulua prentsan/article in press. https://doi.org/10.1387/ekaia.25111 Eider Egaña eta Garikoitz Azkona Behin-behineko bertsioa (euskara-orrazketaren faltan). 17 aldaketen atzean. Are garrantzitsuagoa, migraina duen paziente bakoitzari banakako terapia indibidualizatu bat ezartzea beharrezkoa da, bakoitzak bere faktore pertsonalak baititu. Tratamendu farmakologikoak mina eragiten dituen estimulu horien eta garunaren arteko konexioa inhibitzen dute, neurri handi batean, gorputzean gertatzen dena sentitzeko ahalmena kenduz. Baina ez du atzean dagoen benetako arrazoia konpontzen. Migraina hezetasun bat atera zaion horma gisa interpretatu daiteke. Hezetasun hau (mina litzatekeena) kanpotik ikus ez dadin margotzen badugu (farmakoen erabilera), baina horman dagoen benetako arazoa (antsietatea, depresioa, TEPT edo estresa izan daitekeena) konpontzen ez badugu, hezetasun hori berriro aterako da eta horrela jarraituko du benetan konpondu arte. Gaurko egunean, osasun mentala pil-pilean dagoen gaia izanik, oraindik ere bide luze bat dago gizartean estigmatizatuak dauden gaixotasun edo nahasteei horiek duten kargak (sozialak edo mentalak) ezabatzeko. Horregatik, kronikoa izan daitekeen migraina bezalako gaixotasun bati aurre egiteko lehen pausua honekiko gizartean dagoen ikuspegia aldatzea izango litzateke. Eta ez hori bakarrik, tratamendu psikologikoek ere, zoritxarrez, izugarrizko estigma dute gure gizartean, zehazki, hauek jasotzen dituzten pertsonak “zoro” modura hartzen direlako. Nahiz eta modu batera edo bestera, tratamendu psikologikoen eta migrainaren inguruan dauden estigmak gutxitzen joan, oraindik bide luze bat dago guztiz kendu arte. Hala ere, ikuspegia positiboa izan dezakegu etorkizunean. Mugikorretarako sortu diren aplikazioek, pazienteak migraina duten beste paziente batzuekin konektatzen dituzte eta horrek, aldartearen azpian duten estresa hobetzen du [37]. Laburbilduz, argi dago, migraina ez dela soilik oinarri neurofisiologikoa duen nahasmendu eta kontuan hartu behar direla pertsonak inguruan dituen faktoreak. Bai estresari bai migrainari aurre egiteko tratamendu egokiei buruz ikertzea beharrezkoa izango litzateke, ez bakarrik kanpoko faktoreek eragindako gaixotasun kronikoei aurre egiteko irtenbideak aurkitzeko, baita gaur egun bizi den estresa etorkizunean sor ditzakeen nahasmenduak prebenitzeko ere. Prebentzio honi esker pertsonak bizimodu osasuntsu bat, fisiko eta mentala, bizitzeko aukera izango lukete eta arazoei aurre egiteko estrategia gehiago izango lituzkete. 7. BIBLIOGRAFIA [1] BORING, B. L., RICHTER, A., MATHUR, V. A. 2023. >. PAIN Reports ,8, e1068.
