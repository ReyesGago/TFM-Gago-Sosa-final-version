38 Ekaia, 2021, 39, 37-60 Eider Nuñez, Arantza Muguruza-Montero, Ainhoa Rodriguez de Yurre, Ariane Araujo, Alvaro Villarroel, Janire Urrutia 1. SARRERA Kanal ionikoak mintz zeharreko proteina mota bat dira: ioi espezifikoen igarotzea ahalbidetzen dute. Zelularen funtsezko prozesu fisiologiko askotan hartzen dute parte, mintzaren iragazkortasuna azkar eta selektiboki aldatzea ahalbidetzen baitute. Ezinbestekoak dira seinaleztapen neuronalean: hormonen jariaketan eta muskuluen uzkurduran, besteak beste. Kanal ionikoen poroaren bitartez, ioi espezifikoak pasatzen dira mintzean zehar, gradiente elektrokimikoaren alde [1]. Estrukturalki oso desberdinak diren arren, ezaugarri komunak dituzte. Horrela, uhate bezala jokatzen dute estimulu ezberdinen aurrean irekiz edo itxiz. Gainera, estimulazio luze baten ostean, kanal ioniko gehienak konformazio “inaktibo” batera igarotzen dira estimulua desagertu arte eta ez dira berriro irekitzen. Estimulu-motaren arabera kanal mota desberdinak bereiz daitezke, hala nola estekatzaile-menpekoak, mekanikoki erregulatutako kanal ionikoak eta tentsio-menpeko kanalak, potenzial-diferentziaren menpeko kanalak ere izendatuta [2]. Tentsio-mendeko kanalek zelula-mintzaren bi aldeen artean dagoen potentzial-diferentziari erantzuten diote. Horrela, mota horretako kanal gehienak itxita daude atseden-potentzialean, eta zelulara iristen den estimuluak kanalaren konformazio-aldaketa bat eragiten du kanala irekiz; honek mintz-potentzialean eragina du [3]. Tentsio-mendeko kanal ioniko nagusiak kaltzioa, sodioa edo potasioa garraiatzen duten kanalak dira, funtzio fisiologiko anitzetan parte hartzen dutenak. Kanal horiek zelulen ekintza-potentzialaren fase desberdinetan hartzen dute parte [4]. Potasio-kanalek kanal ioniko ezagunen familia handienetako bat osatzen dute, ia zelula guztien mintzean agertzen baitira, eta hainbat funtzio fisiologikotan dute garrantzia. Berrikuspen honetan, KV7 kanalak azalduko dira, bereziki, KV7.2-a, azken urteetako aurkikuntzen ikuspegi globala eraikitzeko asmoz. 2. TENTSIO-MENDEKO POTASIO-KANALAK: KV7 FAMILIA KV7 familiak bost kide ditu (KV7.1-KV7.5). Kide bakoitzak kokapen tisular eta funtzio fisiologiko desberdinak ditu; batez ere, burmuinaren eta bihotzaren kitzikagarritasunean [5]. KV7 familiako kideek tentsio-mendeko kanal klasikoen arkitektura agertzen dute, hau da, multimerotan egituratzen dira, zeinak 4 α-azpiunitateen mihiztaduraz konposatuta baitaude. Azpiunitate horiek elkarren artean berdinak edo ezberdinak izan daitezke, homomero edo heteromeroak osatuz, eta potasioarekiko poro selektibo bat sortuko dute. https://doi.org/10.1387/ekaia.21870 39 KV7.2 kanala: estruktura, erregulazioa eta kitzikagarritasun neuronalean duen ekintza 3. KV7 FAMILIAKO KIDEAK 3.1. KV7.1-a KV7.1 proteina kodetzen duen genea, KCNQ1, klonatu zen familiako lehen kidea izan zen, eta 11p15.5 kromosoman identifikatu zen, 1 motako QT luzeko sindromea (ingelesezko LQTS) zuten familietan posizio-klonazioko ikuspegi bat erabiliz (1. taula) [6]. Bereziki, KV7.1 da KV7-ko beste kide batzuekin heterotetrameroak osatu ezin dituen familiako kide bakarra. Hala ere, KCNE1 azpiunitate osagarriarekin lotzen da, minK edo IsK izenez ezagutzen denarekin, IKS korronte kardiakoa sortzeko; bihotzeko zelulak birpolarizatzeko funtsezko osagaia da [7, 8]. KV7.1/KCNE1 barneko belarrian ere adierazten da. LQTS zelulen birpolarizazioaren alterazioak bihotzeko aktibitate elektrikoaren nahasmendua eragiten du. Sarritan, IKS korrontea murrizten du, eta pazienteak arritmietara eta bat-bateko bihotz-heriotzara eraman ditzake [9]. Gainera, bi sindrome KCNQ1 mutazioekin erlazionatu dira: Romano-Ward sindrome autosomiko dominantea eta Jervell eta LangeNielsen sindrome errezesiboa. Azkenekoan, gizabanakoak, bihotz-gutxiegitasunaz gain, sortzetiko gorreria ere pairatzen du [6]. 3.2. KV7.2-a eta KV7.3-a KCNQ2 eta KCNQ3 geneek, hurrenez hurren, KV7.2 eta KV7.3 kanalak kodetzen dituzte. Bi ikuspegi desberdin erabiliz identifikatu ziren (1. taula). Lehen aldiz, giza garunaren cDNA-liburutegia KCNQ1-etik eratorritako sekuentzia batean oinarrituta bahetu zen [10]. Geroago, jaioberriaren konbultsio onbera familiarra (ingelesezko BFNC) duten familietan, posizio-klonazioa aztertu zen [11, 12]. M-korrontearen atalean aipatuko dugun bezala, KV7.2 eta KV7.3-ak garuneko hainbat eskualdetan daude, eta homo- zein heterotetrameroak era ditzakete. M-korronte neuronala sortzen dute, eta proteina horien mutazioak hainbat gaixotasunekin lotu dira, hala nola konbultsio neonatalekin, epilepsia errolandikoarekin [13], entzefalopatia epileptikoarekin [14] eta autismoarekin [15]. 3.3. KV7.4-a Giza erretinako cDNA-liburutegian, KCNQ3 cDNA partzialean oinarritutako behaketa bat eginez KCNQ4 genea identifikatu zen (1. taula). DFNA2-a, entzumen-galera ez-sindromiko bat dena, gene honekin erlazionatu zen [16]. KV7.4-aren adierazpen-maila txiki bat aurkitu zen burmuinean, batez ere entzumen-bide zentraleko nukleoetan eta ibilbideetan [17], baina koklean asko adierazten da, barne-belarriaren zatia baita [18]. DFNA2-arekin erlazionaturiko mutazioek funtzio-galera erakusten dute, 40 Ekaia, 2021, 39, 37-60 Eider Nuñez, Arantza Muguruza-Montero, Ainhoa Rodriguez de Yurre, Ariane Araujo, Alvaro Villarroel, Janire Urrutia dela haplourritasun-mekanismo batengatik, dela eragin negatibo nagusi batengatik [9]. Azkenik, KV7.4-ek heterotetrameroak sor ditzakete KV7.3-are- kin, eta M motako korronteak sortu [18]. 3.4. KV7.5-a KCNQ5-a klonatua izan zen azken kidea da, eta ez dago besteak bezain ikertua, KCNQ3-arekin homologia nabarmena duen arren (1. taula) [19]. Nagusiki, garunean eta muskulu eskeletikoan adierazten da, eta mioblastoen ugaritzean zehar erregulatzen da [20]. KV7.5-aren adierazpen-maila baxuagoak aurkitu dira kolonean, biriketan eta umetokian. Hartzaile muskarinikoek inhibitu dezaketenez, eta nagusiki nerbio-sistema zentralean adierazten denez, M kanalen familian sar daiteke. Berez, nerbio-sistema zentralean eta gongoil periferikoetan adierazitako KV7.2 eta KV7.3 kanalekin heteromultimeroak ere osa ditzakete. KV7.3 bidezko mihiztadurarekin korrontea anplifikatzen du, eta aldaketa txikiak eragiten ditu aktibazio zinetikan. KV7.5-ak KCNE (KCNE1, KCNE3) peptidoekin elkarreragin dezakeela ere frogatu da, K+ korronteen aniztasuna areagotuz [21]. Funtzio-galera edo -irabazia eragiten duten KCNQ5 mutazioek fisiopatologiara eramaten dute [22]. Mutazio horiek kitzikagarritasuna handitzearekin eta birpolarizazio-erreserbaren gutxitzearekin erlazionatuta daude. 1. taula. KV7 familiako kideen ezaugarriak. Kide bakoitzari dagokion genea eta normalean kidearekiko interakzioa duen azpiunitate osagarria aipatzen dira. Sortzen duten korrontea eta gaixotasuna aipatzen dira. LQTS: QT luzeko sindromea; BFNE: jaioberriaren konbultsio neonatala; DFNA2: entzumen-galera ez-sindromikoa. KV7 familiako kideak Genea Azpiunitate osagarria Korronteak Gaixotasunak KV7.1 KCNQ1 minK edo IsK (KCNE1) IKs LQTS, Romano-Ward sindrome autosomiko dominantea, Jervell eta Lange-Nielsen sindrome errezesiboa KV7.2 KCNQ2 KV7.3 KV7.5 M-korrontea M-korrontea BFNE, epilepsia errolandikoa, entzefalopatia epileptikoa, autismoa KV7.3 KCNQ3 KV7.2 KV7.5 M-korrontea M-korrontea BFNE KV7.4 KNCQ4 KV7.3 M-korrontea DFNA2 KV7.5 KNCQ5 KV7.2 KV7.3 minK edo IsK (KNCE1) KNCE3 M-korrontea M-korrontea Kitzikagarritasuna handitu eta birpolarizazio-erreserbaren gutxitzearekin erlazionatutako alterazioak https://doi.org/10.1387/ekaia.21870 41 KV7.2 kanala: estruktura, erregulazioa eta kitzikagarritasun neuronalean duen ekintza 4. KV7-aren ESTRUKTURA KV7 familiako kideek osatzen duten tetrameroaren azpiunitate bakoitza zelula-mintzean txertaturiko sei segmentu (6 TM) hidrofobikoz osatuta dago, N- eta C-muturrak zelula barnean dituelarik (1. irudia). S5 eta S6 segmentuek poroa osatzen dute, eta S1-S4 segmentuek tentsio-sentsore gisa jokatzen dute; bereziki, S4 segmentuak, karga positibodun zenbait aminoazidoz osatuta dagoenak [23]. Kanalaren erregulaziorako funtzio garrantzitsuko motiboak dituzte zelula barneko amino eta karboxilo muturretan, estekatzaileen interakzio-tokiak baitira. Izan ere, mota horietako kanalak beste azpiunitate laguntzaile batekin adierazten dira, zeinak kanalaren propietate funtzionalak modulatu edo areagotzen baititu [24]. 1. irudia. KV7 kanal ioniko baten arkitektura orokorra. (A) 4 KV7 azpiunitatez osaturiko tetrameroak sortutako poroa, goiko ikuspegitik (goiko panela) eta ikuspegi sagitaletik (beheko panela). (B) KV7 kanalaren azpiunitate baten egitura eskematikoa. Azpiunitate bakoitza sei mintz-zeharreko segmentuz (S1-S6) osatuta dago, zelula barneko N- eta C-muturrekin. S1-S4 kanaleko tentsio-sentsore gisa jokatzen dute, S5-S6 poro selektiboa osatzen duten bitartean. Urrutia et al., 2019, artikulutik moldatua [25]. Kanalaren C-muturra bereziki luzea da, eta kanalaren mihiztadura, trafikoa eta irekidura erregulatzen ditu [26, 27]. Mutur hori bost α-helize des- 42 Ekaia, 2021, 39, 37-60 Eider Nuñez, Arantza Muguruza-Montero, Ainhoa Rodriguez de Yurre, Ariane Araujo, Alvaro Villarroel, Janire Urrutia berdinez eratuta dago: TW helizea, A, B, C eta D helizeak (1. irudia). Mintzarekiko paralelo kokaturik dauden A eta B helizeek urkila antiparalelo bat osatzen dute. Bi helize horiek kaltzio-erantzule domeinua (KED) osatzen dute kalmodulinaren (CaM) loturaren bidez [28]. Lotura hori beharrezkoa da kanalen funtzionaltasuna mantentzeko, eta, beraz, nahiz eta proteina-osagarri bat den, haren estrukturaren berezitasunak aztertuko ditugu laburki. CaM-a kaltzioaren seinaleztapenaz arduratzen den proteina txiki bat da, eta antzekoak diren bi lobuluz osatuta dago: N- eta C- lobuluak, hain zuzen ere. Lobulu bakoitzak bi EF esku ditu, helize-begizta-helize egitura osatzen dutenak, eta bakoitzean kaltzio atomo bat koordinatzen da; guztira, lau kaltzio atomo lotu ahal ditu. CaM-ak kaltzioaren seinaleztapen andana itu-proteinetara transmititzen du, eta itu horretako bat KV7 kanalak dira. CaM-aren C lobuluak KV7 kanalen A helizea lotzen du, eta N lobuluak, ordea, B helizea [29]. A eta B helizeek bi aingura hidrofobiko dituzte, hurrenez hurren, non CaM-a batu daitekeen [30]. A helizeko aingura, lehenengo bi aminoazidoengatik IQ eremua deritzona, oso kontserbatuta dago CaMaren beste itu-proteina askotan [31]. B helizeak, bestalde, 1-5-10 eremua du; kasu honetan, bi aingura hidrofobiko nagusiez gain, laguntzaile bat ere agertzen da eremuaren posizio horietan. 2. irudia. KV7 kanalaren estruktura. (A) KV7 modeloaren aurrealdeko bista. Sinplifikatzeko, bi azpiunitate bakarrik aurkezten dira, kolore grisean eta horian. Lerro zuzenek mintza irudikatzen dute. S1-S4 eta S5-poroa-S6 segmentuak zelulamin tzean kokaturik daude, eta C-muturreko helizeak (h) mintzaren barrualdera orientatuta daude (irudian, azpiunitate griserako izendatuta daude soilik). (B) Modeloaren goialdeko bista. Lau azpiunitateak aurkezten dira, bakoitza kolore batean; erdian dagoen poroa agerian geratzen da. Azpiunitate bateko S1-S4 domeinuak ondoko azpiunitatearen S5-begizta-S6 domeinua du alboan; tentsioa detektatzeko eremua trukaturik aurkezten dute. (PDB 5VMS, 6FEG; SwissModeler eta PyMol programak erabili dira). https://doi.org/10.1387/ekaia.21870 43 KV7.2 kanala: estruktura, erregulazioa eta kitzikagarritasun neuronalean duen ekintza A eta B helizeen artean, TW deituriko helize txiki bat dago, SK potasio-kanalen CaM-a ainguratze-helize baten oso antzekoa dena [32]. Haren funtzioa ez da guztiz ezagutzen. Hala ere, CaM-KV7.2 konplexuaren egonkortasunean parte hartzen du; A edo B helizeak mutatuta daudenean, esentziala bilakatzen da [33]. C-muturraren amaieran, mintzarekiko perpendikular, C eta D helizeak aurkitzen dira, zelula barrualderantz orientaturik. Helize horiek tetramerizazioan parte hartzen dute; izan ere, beste kanal ioniko askotan bezala, lau azpiunitate mihiztatu behar dira poro funtzionala osatzeko. KV kanal gehienek ez bezala, KV7 kanalek C-muturreko bi helize horiek erabiltzen dituzte tetramerizazio-domeinu gisa. C helizeak tetrameroen lotura ahula ahalbidetzen du; izan ere, in vitro entseguetan dimero ahulak sortzen dituela ikusi da [34]. D helizeak, ordea, helize superkiribilduak sortzen ditu tetrameroaren lau azpiunitateen artean [24]. Tetrameroaren estruktura osoa ikusita, trukaturiko tentsioa detektatzeko eremua duela nabaritzen da. Hau da, tentsioa detektatzeko eremuaren ondoan, alboko azpiunitatearen poro-domeinua dauka (2. irudia [35-37]). Esan beharra dago estruktura ez dela ezaugarri estatiko bat, dinamikoa baizik. Izan ere, kanalaren erregulazioaren arabera, estrukturaren konformazio-aldaketak izan daitezke, hala nola kaltzioak eta fosfatidilinositol4,5-bifosfatoak (PIP2) eragiten dituztenak. Alde batetik, erresonantzia magnetiko nuklearraren bitartez (EMN), ikusi izan da kaltzioak 18º-ko biraketa eragiten duela A eta B helizeen artean; KV7.2 itxi egiten du. Beraz, aldaketa txiki hori kanalaren porora transmititu behar da, konformazio global baten aldaketa eraginez (3. A, C irudia; [38]). Bestetik, duela gutxi ikusi da PIP2-aren eraginez KV7.1 kanalean konformazio-aldaketa global bat gertatzen dela, eta horren ondorioz kanala zabaltzen dela (3. B, C irudia). Konformazio-aldaketa hori berezia da; izan ere, S6-aren eta A helizearen artean dagoen begiztak aldaketa txiki bat izaten du bere estrukturan: S6 eta A helizeak helize bakar bilakatzen dira, eta poroa zabaltzen da [39]. Ondorioz, erregulazioa aztertzerakoan, kanalaren estruktura eta dinamika kontuan hartu beharrekoak dira. 44 Ekaia, 2021, 39, 37-60 Eider Nuñez, Arantza Muguruza-Montero, Ainhoa Rodriguez de Yurre, Ariane Araujo, Alvaro Villarroel, Janire Urrutia 3. irudia. KV7 kanalaren dinamika estrukturala. (A) Kaltzioak hAB helizeen arteko 18º-ko konformazio-mugimendua eragiten du. KV7 familiaren kasuan, kaltzioaren seinaleztapena C-lobulutik transmititzen da soilik; izan ere, N-lobulua beti dago kaltzifikatuta. Apo-CaM (arrosa) eta KV7.2-hA-TW-B (grisa) konplexuak mugimendu txiki bat izaten du (horia) kaltzioa C-lobuluan sartzen denean (holo-CaM, magenta). (PDB 6FEG eta 6FEH). Kaltzio ioiak esfera moduan aurkezten dira, apo- edo holo-CaM-aren kolore berarekin. (B) PIP2-ak eragiten duen estruktura-aldaketa. Irudian, tetrameroaren bi azpiunitate aurkezten dira, PIP2- aren ausentzian eta presentzian (kolore grisa eta kolore horia, hurrenez hurren). (PDB 6V00 eta 6V01; PyMol programa erabili da). (C) Kaltzioak eta PIP2-ak kanalean duten ondorio fisiologikoa. Ca2+-ak kanalaren itxiera eragiten du; PIP2-aren presentziak kanala irekitzen du. 5. M-KORRONTEA M kanalen bidez sortutako korrontea, M-korrontea (IM), Brown eta Adamsek deskribatu zuten lehen aldiz, 1980an, igel zezenaren neurona ganglionar sinpatikoetan [40]. M-korrontea izena hartu zuen; izan ere, ez zen besterik jakiten ikerketako lehen etapetan Gq/11-ri akoplaturiko azetil- https://doi.org/10.1387/ekaia.21870 45 KV7.2 kanala: estruktura, erregulazioa eta kitzikagarritasun neuronalean duen ekintza kolinaren 1 motako hartzaile muskarinikoen (M1-mAChR) estimulazioak kanalen inhibizioa eragiten zuela baizik. Tentsioaren eta denboraren mendeko K+-korronte ez-inaktibatzaile hori mintz-potentziala ekintza-potentziala sortzeko atalasetik gertu dagoenean aktibatzen da (4. irudia). Mkorrontearen aktibazioa motela da; ez du zelularen birpolarizazioan parte hartzen, baina moteltze-efektu sakona eragin dezake aktibazio errepikakorrean edo leherketan eta neuronen kitzikagarritasun orokorrean. Ondorioz, M-korrontea ezabatzen denean, kitzikagarritasun neuronala handitu egiten da. KV7.2/KV7.3 kanalak M motako kanalak deitu ziren lehenik [40]. 4. irudia. M-korrontearen erregistroa. CHO zeluletan KV7.2-ak eta KV7.3-ak sortzen duten M-korrontearen erregistroa (eskualdea) eta CaM-aren gainadierazpenaren ondorioz sortzen den korrontearen handipena (ezkerraldean). Zelulak –80 mV-ean mantentzen dira, eta 40 mV-erainoko pultsuak ematen zaizkie 10 mV-eko gehikuntzan, segundo bateko iraupenarekin; ondoren, 0 mV-era igarotzen dira 600 ms-an zehar, eta, azkenik, –80 mV-era bueltatzen. Ambrosino et al., 2015 artikulutik moldatua [41]. Izan ere, M-korrontea, zelula askorentzat, korronte nagusia da; mintzpotentziala atalasearen azpitik mantentzen du, eta, horrela, kitzikagarritasuna eta ekintza errepikakorrak saihesten. Gainera, korronte hori ez da inoiz inaktibatzen eta, beraz, ekintza-potentzialen arteko denbora tarteetan eragina du. 1998ra arte ez zegoen froga nahikorik baieztatzeko KV7.2 eta KV7.3 heterotetrameroak korronteaz arduratzen diren osagai molekularrak direla [42], ezta azpiunitate horietako mutazioak BFNC gaixotasunen erantzuleak direla ere [11, 43]. Horrez gain, bi kanal horiek hipokanpoan, neokortexean eta azal zerebelosoan adierazten dira batez ere. Neuronaren barnean, KV7.2 eta KV7.3 kana- 46 Ekaia, 2021, 39, 37-60 Eider Nuñez, Arantza Muguruza-Montero, Ainhoa Rodriguez de Yurre, Ariane Araujo, Alvaro Villarroel, Janire Urrutia lak soma, dendritak, axoiaren hasierako segmentuan (AHS), botoi presinaptikoetan eta Ranvier nodoetan biltzen dira, non ekintza-potentzialak sortzen diren eta nerbio mielinizatuetan birsortzen diren. Kanalen kokapenaren edo haien kantitatearen aldaketak seinaleztapen neuronalean eta kitzikagarritasunean eragina du [44, 45]. Eskualde horietan, KCNQ2-a eta KCNQ3-a elkarrekin adierazten eta mihiztatzen dira [46], eta heterotetrameroak sortzen; KV7.2/3 kanal heteromerikoek kanal homomerikoek baino 15 aldiz korronte handiagoa sortzen dute [42]. M-korronteak kitzikagarritasun neuronalaren erregulazioan duen funtsezko eginkizuna, bi kanal horiek neuronetan duten presentzia handiak nabarmentzen du. Hala ere, M-korrontea nagusiki KV7.2 eta KV7.3 arteko heteromeroek ekoizten duten arren, frogatu izan da KV7.2 eta KV7.5 homomeroek ere sor dezaketela in vivo [47], eta HEK293T, CHO eta gisako zeluletan berriz edozein KV7-k sor dezakeela [48]. 6. M-KORRONTEAREN ERREGULAZIOA M-korrontea mekanismo desberdinen bidez dago erregulatuta, zeintzuk jarraian zehaztuak izango diren (5. irudia): 6.1. Gq/11 proteinari akoplaturiko hartzaileen bidezko erregulazioa Nahiz eta M kanalen erregulazioa mintzeko PIP2-an oinarritu, Gq/11 proteinari akoplaturiko hartzaileen estimulazioak eragiten duen M kanalen inhibizioa bi modutara gerta daiteke. Modu horiek, partzialki desberdinak badira ere, zelula barneko mekanismoak elkarbanatzen dituzte. Bi mekanismo horiek, fosfolipasa C-aren (PLC) aktibazioa eta PIP2-aren hidrolisia eragiten duten arren, inositol-1,4,5-trifosfatoak (IP3-ren) eragindako zelula barneko Ca2+-aren askapenaren erabileran desberdintzen dira [43]. Desberdintasun hori konpartimentazioagatik eta zenbait seinaleztapen-guneren kolokalizazio espazialagatik dela proposatu izan da [50]. 6.1.1. Azetilkolinaren M1 hartzaile muskarinikoak eta angiotensina 2-aren AT1 hartzailea M1-mAChR-ek neuronen kitzikagarritasuna kontrolatzen dute, zelula barneko bigarren mezularien turrustak erregulatuz [51]. Seina lez ta tze-bide zi dor horren ekintza-mekanismo nagusia Gq/11 proteinak aktibatutako PLC-ak eragiten duen PIP2-aren hidrolisia, agorpena eta haren eta kanalaren arteko deslotura da [51]. Angiotensina II-ak ere M-korrontea inhibitzen du neuronen kitzikagarritasuna aldatuz; atseden-potentzialaren eta ekintza-potentzialaren atariaren aldaketak eragiten dira. Ekintza-potentzialaren maiztasunaren moldaera ere murriztuta dago [52]. M1-mAChR-ak eta angiotensina II-aren AT1 hartzaileak IM modulatzen dute seinaleztapen-mekanismo berdina erabiliz [53]. https://doi.org/10.1387/ekaia.21870 47 KV7.2 kanala: estruktura, erregulazioa eta kitzikagarritasun neuronalean duen ekintza 5. irudia. M-korrontearen inhibizio-mekanismoak neurona sinpatikoetan. Azetilkolinaren edo angiotensinaren hartzailearen (M1/AT1 hartzailea) estimulazioak PIP2-aren agorpena eragiten du, M kanala inhibituz. Bradikininaren hartzailea edo hartzaile purinergikoa (B2/P2Y hartzailea) aktibatzean, ordea, PIP2-aren hidrolisiaren ondorioz IP3-ak eragiten duen [Ca2+]-igoerak M kanala inhibitzen du CaM-a eta NCS-1-aren bidez. Hernández et al., 2008tik moldatua [49]. Hala ere, M-korrontean hartzaile muskarinikoek duten eragina neurona-motaren araberakoa izan daiteke. Horrela, gongoil periferikoetako neuronek, CA1 neurona piramidalek bezala, M-korrontearen inhibizioa pairatuko dute; hortz-zirkunboluzioetako zelula pikortsuen korrontea, ordea, handitu egiten da, PIP2-aren sintesia areagotzen baita [54]. 6.1.2. Bradikininaren B2 hartzaile eta P2Y hartzaile purinergikoa Gq/11 proteinari akoplaturiko hartzaileen estimulazioak eragiten duen bigarren mekanismoa bradikininaren hartzaileak (B2) eta P2Y hartzaile purinergikoak eragiten dutena da. Hartzaile horien estimulazioak M-korrontea inhibitzen du, PIP2-aren hidrolisiaren ondorioz sortutako IP3-ak eragindako zelula barneko [Ca2+]-aren igoeraren ondorioz [55, 56], eta ez PIP2-aren agorpenaren eraginez, M1-mAChR-arekin gertatzen den bezala. Zelula barneko [Ca2+]-aren igoera horrek M-korrontea inhibitzen du kanalari loturik dagoen CaM-aren bidez [57, 58]. Izan ere, estimulazio horren ondo- 48 Ekaia, 2021, 39, 37-60 Eider Nuñez, Arantza Muguruza-Montero, Ainhoa Rodriguez de Yurre, Ariane Araujo, Alvaro Villarroel, Janire Urrutia rioz, PIP2-aren sintesia ere eragiten da [59, 60]. Baliteke Ca2+-ak aktibatzen duen neuronetako kaltzio-sentsore-1-ak (NCS1) fosfoinositol-4-kinasaren (PI4K) aktibazioa eragitea, eta ondorioz, PIP2-aren sintesia sortzen da. 6.2. PIP2-a Zelulako seinaleztapenean garrantzi handia du PIP2-ak, hark eta mintzeko proteinek, KV7 kanalak barne [61, 62], zuzenean elkarri eragiten baitiote. KV7 kanalen funtzioa PIP2-aren mende dago guztiz [62], eta PLCaren aktibazioaren ondoriozko PIP2-aren hidrolisiak txikitu egiten du kanalen jarduera. Ondorioz, kanalaren aktibitatearen ataria jaisten da eta horrela neuronen kitzikagarritasuna kudeatzen da [63]. KV-ek lipidoekiko afinitate baxua dute, zelula normaletan KV-ak ez baitaude lipidoz guztiz aseta, eta PIP2-aren jaitsierari azkar erantzuten diote [64]. KV7.2 eta KV7.3 kanalek PIP2-arekiko afinitate desberdina edukitzeak kanal horien homomero eta heteromeroek neurotransmisore desberdinen aurrean daukaten erantzuna desberdina izatea ahalbidetzen du [50]. Izan ere, PIP2-a guztiz ezinbestekoa da KV7 kanalen funtzionamendurako eta irekitzerako, lipidoek kanalen irekitzeko probabilitatea handitzen baitute [65, 66]; lipidoen maila baxuak kanala guztiz itxiko du [66]. PIP2-aren hidrolisiak eragiten duen korrontearen inhibizioa PIP2-aren analogo disolbagarrien bidez berrezartzen da [49, 51], edo mintzeko fosfatidilinositol 4fosfato 5-kinasaren (PIP5K) areagotzearen bidez [65, 67], PIP2-aren maila igo egiten baita. PIP2-aren sintesiak korrontearen berreskurapena modu proportzionalean eragiten duela ikusi da [64, 68]. Horrez gain, PIP2-aren desfosforilazioak, fosfatilinositol fosfatasen bidez, KV7 kanalen inhibizioa eragiten du [65, 69]. PIP2-aren hidrolisiaren ondorioz, diazilglizerola (DAG) eta inositol-1,4,5-trifosfatoa (IP3-a) sortzen dira, eta, ondoren, DAG-ak proteina kinasa C (PKC) aktibatzen du. Gaur-gaurkoz, KV7.2 kanalaren sekuentzia linealeko eremu ondo bereiziaren hondar basikoek, lotura-gune selektibo bat sortu beharrean, karga positibodun hodeiak sortzen dituzte edozein lipido erakarriz [62]. PIP2-a itu nagusia izango da, zelula-mintzeko fosfolipidorik ugariena baita [51, 61]. Nahiz eta D helizeek tetrameroari egonkortasuna ematea eta heteromeroen elkartzean parte hartzea duten eginkizun gisa duten [70, 71], badirudi egitura horrek zeregin garrantzitsu bat duela PIP2-aren zeharkako mendekotasunean [32]. 6.3. CaM-a Lehen azaldu den bezala, CaM-ak KV7.2-aren AB helizeak besarkatzen ditu, eta zehazki mintzaren azpian egitura egonkor bat osatzen da, non C-lobuluak eta tentsio-sentsoreak elkarri eragin diezaioketen edo https://doi.org/10.1387/ekaia.21870 49 KV7.2 kanala: estruktura, erregulazioa eta kitzikagarritasun neuronalean duen ekintza ez [39, 72]. Tentsio-sentsorea erregulatuta dagoela iradoki da CaM-aren EF3 edo EF4 eskuen interakzio zuzenaren bidez [73]. Bi kasuetan, kanalen poroa itxita egoten da, PIP2-arekin interakzionatzen duten hondarrak mintzetik urrun baitaude [37]. Horrez gain, dinamika molekularreko simulazioek iradokitzen dute AB helizeek osatzen duten KEDak berrorientatuta egon beharko lukeela mintzetik hurbilago egoteko [74]. EMNaren bidezko espektroskopiak agerian jarri du C-lobulua A helizeari lotuta mantentzen dela Ca2+-aren seinaleztapenean zehar [38]. Hala ere, badago beste eredu bat, non C-lobulua KV7.1-aren A helizetik deslotzen den [75]. CaM-aren lotura funtsezkoa da KV7 kanalen erretikulu endoplasmatikoko kanporatze-prozesuan. Horrez gain, KV7.2/3 kanalen heteromeroen osaketan eragina du eta AHSrako garraioan ere parte hartzen du [75-77]. Bestalde, CaM-aren erregulazio-mekanismoa, kanalen irekitze-ixtearen jokabidea aldatzen duena, PIP2-aren sentikortasuna aldatzean datza [79, 80]. Neurona sinpatikoetan, CaM-ak bitartekotza egiten du, Ca2+-aren mendeko M-korrontearen bradikinina bidezko erregulazioan [45, 57] esentziala den PIP2 kofaktorearen ekintza eraginez [32, 79]. Horrez gain, CaM-aren murrizketak, hipokanpoko neuronetan, M-korrontearen dentsitatearen jaitsiera eragiten du neuronen kitzikagarritasuna handiagotuz [81, 82]. Neurona sinpatikoetan CaM-aren goratzeak, ostera, bradikinina bidezko M-korrontearen indargabetzea ekiditen du [56]. HEK293 zeluletan CaM-aren gainadierazpenak KV7.2-aren korrontea handitzen eta tentsioaren mendekotasuna aldatzen ditu [65]. CaM-aren eta Ca2+-aren arteko lotura ekiditen duen CaM1234-ak (4 EF-eskuak aldatuta dituena [83]) CaM-aren korrontearen indartze-maila berdina aurkezten du; horrek Ca2+-aren eta CaM-aren arteko lotura beharrezkoa ez dela iradokitzen du [41, 65]. Hala ere, CaM1234-aren gainadierazpenak korrontearen ezaugarri elektrofisiologikoak aldatzen ditu: tentsio-mendeko aktibazioa ezkerraldera desplazatzen du, eta kanala tentsio negatiboagoetan irekitzen da [65]. Kaltzioaren presentziak [49] CaM-aren eta kanalaren arteko lotura areagotu edo gutxitu dezakeela iradoki da [28]. Kanal horien jardueraren erregulazioari dagokionez, Ca2+-ak inhibitu egiten du KV7.2 korrontea [50], Ca2+/CaM-ak kanalaren PIP2-arekiko afinitatea jaisten baitu [79, 84]. Hala ere, ez dago argi nola erregulatzen duen Ca2+/CaM-ak KEDa. 6.4. AKAP150 eta PKCren bidezko fosforilazioa Eskala handiko proteoma ikerketen bidez eta tandem masa-espektrometriari akoplaturiko kromatografia likidoaren bidez, KV7.2 kanalaren fosforilazio-gune desberdinetako hondarrak eta bakoitzari dagokion proteina kinasak identifikatu dira [85, 86]. Fosforilazioak G proteinari loturiko hartzaileen bidezko KV7 kanalen erregulazioan parte hartzen duela iradoki da. PKCak M-korrontearen inhibizioan 50 Ekaia, 2021, 39, 37-60 Eider Nuñez, Arantza Muguruza-Montero, Ainhoa Rodriguez de Yurre, Ariane Araujo, Alvaro Villarroel, Janire Urrutia parte hartzen du M1-mAChR-aren bidezko eta ez bradikininaren hartzaileen bidezko erregulazioan. Hartzaile muskarinikoen aktibazioak P KCaren eta KV7 kanalaren arteko lotura eragiten du A kinasa ainguratzen duten proteina 150-aren (AKAP150) bidez, KV7.2-aren C-muturrean [84, 87]. Badirudi PIP2-aren, Ca2+/CaM-aren eta AKAPari loturiko PKCaren itu-guneak gainezarrita daudela KV7 kanalaren C-muturreko domeinuan [26, 88]. Beraz, gune horren fosforilazioak CaM-aren bereiztea eragiten du; honela, kanalaren PIP2-arekiko afinitatea jaitsi, eta hidrolisiaren bidezko PIP2-aren jaitsiera eragiten da [43, 79]. Gq/11-aren seinaleztatze-bidezidorraren aktibazioaren ondorioz, erantzuna handitzen da sinergikoki M-korrontea inhibituz [79]. Badirudi M1 hartzailea AKAP150-ari fisikoki lotuta dagoela; horrek M-korrontearen modulazio muskarinikoan AKAP150-ak parte hartzen duela iradokitzen du [87]. Beraz, M-korrontearen erregulaziorako bi mikrodomeinu egon daitezke: batetik, M1-mAChR-ak, kanalak, AKAPak, PKCak eta CaM-ak sortzen dutena eta, bestetik, B2 bakarrik agertuko dena eta zelula barneko Ca2+- aren kontzentrazioaren igoera sortzen duena ([89]; 5. irudia). 6.5. Ankirina Ankirina-G (Ank-G) mintzarekin lotutako egokitzaile erraldoi bat da, AHSen osaketa eta funtzioa kontrolatzen dituena [90]. Ank-G-aren mendeko lotura behar duten proteinak AHSan kokatzen dira, KV7.2/3 barne [91, 92]. Ank-G-ak, KV kanalek duten C-muturreko lotura-egitura baten bidez, AHSan eusten die zitoeskeletoaren aktinan ainguratuak [91, 92]. Beraz, uste da ankirina-G-a beharrezkoa dela kokapen neuronal horietan M kanalen kontzentrazioa erregulatzeko. 6.6. Sintaxina Sintaxina-1A (Sin-1A) SNARE (N-etilmaleimidarekiko sentikorra den faktore disolbagarria lotzen duen hartzailea) familiako zelula-mintzeko proteina bat da; beste SNARE proteinekin elkarreragiten du (SNAP25, sinaptobrebina), eta sintaxinari lotzen zaion 1 proteinarekin (STXBP1) konplexu bat sortzen du. Sin-1A-k hainbat kanal ionikorekin interakzionatzen du, euren artean KV7 kanalekin [16, 93], eta haien espresio-maila eta irekitze-ixtearen ezaugarriak alda ditzake [93, 94]. KV7 kanalen sintesia handitu edo degradazio/berriztapena murriztu dezake Sin-1A-k, azpiunitateen garraioan eraginik eduki gabe [95]. Sin-1A KV7.2 eta KV7.3-aren A helizera lotzen da, eta N- eta C-muturren arteko interakzioa errazten du; horrek kanalaren irekitzeko probabilitatea jaisten du [93]. Xenopus oozitoetan, Sin-1A-k KV7.2-a (eta ez KV7.3-a) inhibitzeko gaitasuna du N-muturreko sekuentzien arteko desberdintasuna dela eta [93, 96]. Hala ere, CHO zeluletan Sin-1A-k KV7.2 homomeroei eta KV7.2/3 heteromeroei berdin eragiten diela ikusi da [78, 97]. Beraz, Sin-1A-k kanal ionikoen aktibitatea erregula dezake irekitze-ixtearen ezaugarriak zuzenean aldatuz edo kanalen mintzerako garraioa modu ez-zuzen batean erregulatuz [94]. https://doi.org/10.1387/ekaia.21870 51 KV7.2 kanala: estruktura, erregulazioa eta kitzikagarritasun neuronalean duen ekintza 7. ONDORIOAK Laburbilduz, KV7 familiak zelulen kitzikapena kontrolatzen du ehun desberdinetan eta, beraz, haren fisiologia eta fisiopatologia ikertzea garrantzi handikoa da. Izan ere, hainbat gaixotasunekin erlazionatzen da: epilepsia, entzefalopatiak, arritmiak, gortasuna,… KV7 familiako kide guztiek funtzioarekin estuki loturiko estruktura oso antzekoa erakusten dutenez, kide baten ikerkuntzan izaten diren aurrerapenak erabilgarriak izan daitezke gainontzeko kideetan aplikatzeko. 6. irudia. M kanalen erregulazioan parte hartzen duten molekulak. Adar bakoitzak molekula erregulatzaile bat adierazten du, eta horien guztien integrazioa dela eta, KV7.2 kanalak neuronetako kitzikapena kontrolatzen du. KV7.2-aren erregulazioa oso konplexua da, molekula askok parte hartzen baitute (6. irudia). M-korrontea Gq/11 proteinari akoplaturiko hartzaileek eragindako seinaleztapen-bidezidor desberdinen bidez erregulatzen
