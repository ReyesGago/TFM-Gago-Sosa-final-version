194 Ekaia, 2022, 42, 193-206 Iraia García-Santisteban, Anne Olazabal-Herrero, José Antonio Rodríguez 1. SARRERA Ubikuitinaren proteasa espezifikoak (ingelesez Ubiquitin Specific Proteases, USPs) itu-proteina ugariren ubikuitinazio-maila modulatzen duten entzima deubikuitinatzaileak (deubikuitinasak) dira. Entzima horiek hainbat funtzio zelularren funtsezko alderdiak erregulatzen dituzte, hala nola geneen adierazpena eta ziklo zelularraren progresioa [1]. USP21 proteina familia honetako kidea da, eta zelularen konpartimentu desberdinetan kokatzen diren substratu ugari dauzka: nukleoan H2A histona [2] eta FoXM1 [3] transkripzio-faktorea deubikuitinatzen ditu, eta zitoplasman Rip1 [4] eta RIG-I [5] ituak ditu. Autore batzuek USP21ek mikrotubuluei eta zentrosomei lotutako funtzioen erregulazioan zeregin garrantzitsua betetzen duela deskribatu dute [6], adibidez Gli1 transkripzio-faktorea zentrosoman bahitzea eta egonkortzea [7]. USP21en funtzioaren eta erregulazioaren alderdi ugari oraindik ezezagunak dira. Haren substratuen kokapen heterogeneoa kontuan hartuta, litekeena da USP21en banaketa azpizelularra zehazten duten mekanismoek garrantzi handia izatea haren funtzioa erregulatzeko. Alde horretatik, USP21en domeinu amino-terminalak esportazio nuklearreko seinale bat (ingelesez Nuclear Export Signal, NES) duela erakutsi genuen [8]. Garraio-seinale horren bitartez, CRM1 (chromosome region maintenance factor 1) esportazio-hartzaileak USP21en banaketa nukleozitoplasmatiko dinamikoa modulatzen du. Bestalde, USP21en kokapen zentrosomala ezaguna bada ere [6], oraindik ez dago argi USP21 molekulak zentrosomarekiko lotura egonkorra mantentzen duen, ala proteinaren kokapen zentrosomikoak ere izaera dinamikoa duen. Aipatzekoa da duela urte batzuk identifikatutako USP21en zentrosomara lotzeko motiboak [6] haren NESa ere biltzen duela [8]. Jakina da NES duten proteina batzuen kokapen zentrosomala NES seinaleak berak erregulatzen duela [9], USP21 proteinaren kokapen zentrosomala ere NES menpekoa izan litekeela iradokiz. Garraio-seinaleen jardueraz gain, proteina baten kokapen zelularra konpartimentu azpizelular desberdinetako beste proteinekin duen interakzioen bidez ere modula daiteke. Eskala handiko proteomika azterketa batean, USP21 lotu dezaketen 17 proteina identifikatu zituzten [10], besteak beste MARk1-4 proteinak. MARk (Microtubule Affinity Regulating Kinases) proteinak mikrotubuluen afinitatea erregulatzen duten serina/treonina taldeko kinasak dira [11], eta zelularen prozesu desberdinen erregulazioan parte hartzen dute, hala nola mikrotubuluen dinamikan eta zelularen polaritatean [12]. Funtzio horietaz gain, USP21 deubikitinasaren bidezko MARk kinasen egonkortzeak Hippo seinaleztapen bidea erregulatzen duela deskribatu da [13]. GFP-USP21ek MARk1, MARk2 eta MARk3rekin duen interakzioa berretsi da [6]. Hala ere, USP21en eta MARk4ren arteko interak- https://doi.org/10.1387/ekaia.22644 195 MARK4ren interakzioak USP21 deubikuitinasaren kokapen azpizelular dinamikoa erregulatzen du zioa balioztatzeke dago. Gainera, oraindik ez da ikertu MARk proteinek USP21en kokapen-dinamikan izan dezaketen eragina. Gure ikerketa honetan, USP21en kokapen zentrosomala oso dinamikoa eta NESarekiko independentea dela erakusten dugu. Gainera, MARk4ren eta USP21en arteko elkarrekintza balioztatzen dugu, eta MARk4 lotze-gu- nea USP21en eskualde amino-terminalean mapatu. Horretaz gain, MARk4 elkarrekintzak USP21en banaketa nukleozitoplasmikoa eta kokapen zentrosomala modulatzen lagundu dezakeela erakusten dugu. 2. MATERIALAK ETA METoDoAK 2.1. Plasmidoen eraikuntza Flag-HA-etiketekin markatutako giza USP21 kodetzen duen plasmidoa J.W. Harper-en laborategitik lortu genuen (Harvardeko Medikuntza Eskola) Addgenen bidez (#22574 plasmidoa). YFP-USP21 WT eta NESm kodetzen dituzten plasmidoen eraikuntza aurretik deskribatuta dago [8]. USP21 delezio-mutante multzoa sortzeko, USP21en 1-208, 71-565 eta 209-565 aminoazido eskualdeek kodetzen dituzten DNA zatiak PCR bidez anplifikatu genituen fideltasun handiko Pfu UltraII HS DNA polimerasa (Stratagene) erabiliz, eta pEYFP-C1 plasmidoan (Clontech) sartu genituen XhoI eta EcoRI errestrikzio-guneak erabiliz. MARk1, MARk2 eta MARk3ren cDNAak (HsCD00079951, HsCD00003690, HsCD00005836, hurrenez hurren) PlasmIDen erosi genituen, eta HA-MARk4 kodetzen duen plasmidoa D. Alessi-ren laborategitik (MRC Protein Phosphorylation Unit, Dundee-ko Unibertsitatea) eskuratu genuen. Proteina horien YFP bertsioak kodetzen dituzten plasmidoak sortzeko, MARken cDNAak PCR bidez anplifikatu genituen, eta pEYFP-C1 plasmidoan azpiklonatu genituen XhoI / EcoRI (MARk1), SalI / kpnI (MARk2), XhoI / kpnI (MARk3) edo HindIII / BamHI (MARk4) errestrikzio-guneak erabiliz. Eraikitako plasmidoak Sanger sekuentziazio bidez baieztatu ziren. 2.2. zelulen kultiboa, transfekzioa eta tratamendua HeLa eta HEk293T zelulak DMEM (Dulbecco’s modified Eagle’s medium) medioan hazi genituen, % 10 idi-umeki seroa (ingelesez fetal bovine serum, FBS), 100 U/ml penizilina eta 100 μg/ml estreptomizina (Invitrogen) gehituta. Transfekzioak X-tremeGENE9 transfekzio erreaktiboarekin (Roche Diagnostics) egin genituen fabrikatzailearen argibideei jarraituz. Adierazitako esperimentuetan, kultibo medioari 6 ng/ml leptomizina B (LMB) (Apollo Scientific) gehitu genion. 196 Ekaia, 2022, 42, 193-206 Iraia García-Santisteban, Anne Olazabal-Herrero, José Antonio Rodríguez 2.3. Immunofluoreszentzia eta fluoreszentzia mikroskopia Beirazko estalkietan hazitako zelulen fixapena % 3,7 formaldehidoarekin 30 minutuz giro tenperaturan edo metanol hotza (–20ºC) erabiliz 5 minutuz burutu genuen. Formaldehidoan fixatutako zelulak iragazkortze-soluzioarekin (% 0,2 Triton X-100, Sigma) inkubatu ziren 10 minutuz giro tenperaturan. Immunofluoreszentzia egiteko protokoloa aurretik deskribatu dugu [14]. Anti-γ-tubulina (Abcam, 1:200), anti-Flag (Sigma, 1:300) eta anti-HA (Santa Cruz Biotechnology, 1:300) antigorputz primario gisa erabili genituen, eta Alexa Fluor 594 saguaren aurkako IgG (Invitrogen) antigorputz sekundario gisa. Hoechst 33285 DNA koloratzailea (Sigma) gehitu genuen nukleoak ikusteko. Estalkiak Vectashield-ekin (Vector Laboratories) muntatu genituen beirazko portetan. Prestakinak Zeiss Axioskop fluoreszentzia-mikroskopioa edo olympus Fluoview FV500 mikroskopio konfokala erabiliz aztertu genituen. Emisio espektroen gainjartzea saihesteko, fluorokromo bakoitzaren argazkiak banan-banan eskuratu genituen. 2.4. Fluorescence recovery After Photobleaching (FrAP) esperimentua HeLa zelulak 35 mm-ko ibiTreat kultibo-plaketan (Ibidi) hazi genituen. FRAP esperimentua transfekzioa egin eta 24 ordutara burutu genuen, LEICA LCS SP2 AoBS mikroskopioaren 63 handipen-objektiboa erabiliz. kitzikapen-laserraren potentzia % 10ean ezarri genuen, eta intereseko eskualdea % 100eko laser potentzia bidez zuritu zen. kitzikapen aurreko hamar eta ondorengo berrogeita hamar irudi hartu genituen, 1.635 segundoko denbora tartearekin. Esperimentu bakoitzeko sei zelula indibidual aztertu genituen, eta esperimentuak gutxienez bi aldiz errepikatu genituen. Irudiak ImageJ softwarearen bidez prozesatu genituen, eta datuak Microsoft Excel eta GraphPad Prism programak erabiliz aztertu genituen. Berreskurapenaren denbora erdia (t1/2) eta zatiki mugikorra (Fm) http://www.embl.de/eamnet/frap/html/over- view.html webgunean azaltzen den moduan kalkulatu genituen. 2.5. Ko-immunoprezipitazioa (ko-IP) eta immunoplapaketa IP Lysis buffer (Pierce) erabiliz, zelulak lisatu, eta GFPren aurkako immunoprezipitazioa GFP-Trap_M erreaktiboa (Chromotek) erabiliz burutu genuen, fabrikatzailearen argibideei jarraituz. Immunoprezipitatutako proteinak immunoplapaketaren bidez aztertu genituen. Horretarako, proteina laginak % 10eko SDS-PAGE geletan kargatu, elektroforesiaren bidez banatu eta nitrozelulosa mintzera transferitu genituen. Mintzak TTBStan disolbatutako % 5eko gantzik gabeko esnetan blokeatu genituen ordu batez, eta anti-HA (Santa Cruz Biotechnology, 1:400, gauean zehar 4 ºC-tan) edo anti-GFP (Chromotek, 1:1000, ordu bat giro-tenperaturan) antigorputz primarioekin inkubatu genituen. Mintzak peroxidasarekin konjugatutako antigorputz sekundario batekin inkubatu genituen (Amersham edo Santa-Cruz, https://doi.org/10.1387/ekaia.22644 197 MARK4ren interakzioak USP21 deubikuitinasaren kokapen azpizelular dinamikoa erregulatzen du 1:3.000). Garbitu ondoren, mintzak ECL edo Femto kimiolumineszentzia erreaktiboak erabiliz (Thermo Scientific) errebelatu genituen. 2.6. Analisi estatistikoak Artikuluko esperimentu bakoitzaren erreplika kopurua dagokion irudiaren oinean adierazita dago. Analisi estatistikoak Student-en t-testaren bidezko konparaketaren bidez burutu dira; P-balioa 198 Ekaia, 2022, 42, 193-206 Iraia García-Santisteban, Anne Olazabal-Herrero, José Antonio Rodríguez 1. irudia. USP21en kokapen zentrosomala oso dinamikoa eta NESarekiko independentea da. (A) YFP-USP21 dinamika zentrosomala aztertzeko FRAP analisia. Goiko argazkiek YFP-USP21 proteina fluoreszentea erakusten dute, kitzikapenaren aurretik eta kitzikapenaren ostean; lauki txikien barneko irudiek zentrosomari dagokion fotozuritutako zatia handipen gehiagoz erakusten dute. Beheko grafikoan berreskurapen-kurba eta FRAP parametroak agertzen dira: berreskurapenaren denbora erdia (t1/2) eta zatiki mugikorra (Fm). Grafikoa eta parametroen balioak hiru esperimentu independentetan aztertutako 18 zelulatatik eratorritakoak dira. (B) Goiko irudiak USP21 proteinaren irudikapen eskematikoa erakusten du: esportazio nuklearreko seinalearen (NES, 134-152 aa), zentrosoma lotzeko motiboa (CBM, 122-174 aa) eta domeinu katalitikoa adierazten dira. Beheko argazkiek erakusten dute bai YFP-USP21 WT, eta bai YFP-USP21 NESm ere zentrosoman kokatzen direla γ-tubulina endogenoarekin batera. Zentrosomari dagokion zatia handipen gehiagoz erakusten da lauki txikietan. Zelulen nukleoak Hoechstekin tindatu genituen (DNA panelak). https://doi.org/10.1387/ekaia.22644 199 MARK4ren interakzioak USP21 deubikuitinasaren kokapen azpizelular dinamikoa erregulatzen du 2. irudia. USP21en eskualde amino-terminalak MARk4rekin lotzeko eremua biltzen du. (A) Irudiek HEk293T zelulen GFP-trap bidezko koimmunoprezipitazio analisiaren emaitzak erakusten dituzte. HA-MARk4 YFP-USP21ekin batera transfektatu zen edo, kontrol negatibo gisa, YFPbektorearekin. HA-MARk4k YFP-USP21ekin batera immunoprezipitatu du, baina ez YFP kontrolarekin. Puntuzko lerroek panelak gel bereko bi irudik osatutako konposatuak direla adierazten dute. (B) Irudiek MARk4 lotzeko gunea mapatzeko erabili ditugun USP21 delezio-mutanteen irudikapen eskematikoa erakusten dute. Azpian, immunoprezipitazio-analisiaren emaitzak, 1-208 eta 71-565 USP21 zatiek, baina ez 209-565 zatiak, HAMARk4rekin interakzionatzen dutela erakusten dutenak. Puntuzko lerroek adierazten dute panelak gel bereko bi irudik osatutako konposatuak direla. 200 Ekaia, 2022, 42, 193-206 Iraia García-Santisteban, Anne Olazabal-Herrero, José Antonio Rodríguez 3.2. MARK4 interakzio-gunea USP21en eskualde amino-terminalean kokatzen da Proteomikako analisi global baten bidez, deubikuitinasen interaktoma (hau da, entzima hauekin interakziona dezakeen proteina multzoa) deskribatu da [10]. Analisi honek USP21ekin lotu daitezkeen 17 proteina identifikatu zituen, eta haien artean mikrotubuluen afinitatea erregulatzen duten kinasen familiako lau kideak (MARk1-4) aurkitzen dira. Eskala handiko azterketa proteomikoak proteina baten interaktoma ezagutzen hasteko baliotsuak diren arren, aurkikuntzak modu independentean baieztatu behar dira. Izan ere, deubikuitinasen interaktoman zerrendatutako «konfiantza handiko kide» potentzialen % 30 inguru ezin izan zen metodo independente bat erabiliz balioztatu [10]. Alde horretatik, USP21ek MARk1-3rekin duen elkarrekintza baieztatu den arren [6], USP21 eta MARk4ren arteko elkarrekintza oraindik ere balioztatzeke dago. 2A irudian erakusten den bezala, transfektatutako HEk293T zeluletan HA-MARk4 proteina YFP-USP21ekin batera immunoprezipitatu zen, eta ez YFP-bektorearekin. Emaitza horiek proteomikako datuak berresten dituzte, eta MARk4 proteina USP21en interaktore gisa balioztatzen dute. USP21en MARk4 lotzeko gunea identifikatzeko, ko-IP esperimentuak egin genituen YFP-USP21 delezio-mutante sorta batekin (2B irudia). Gure emaitzen arabera, MARk4 lotzeko eskualdea USP21 domeinu katalitikoaren kanpoaldean dago, eta 71-208 aminoazidoen segmentua biltzen du. Aurreko behaketekin konbinatuta, gure aurkikuntzek USP21en eremu amino-terminala bere kokapena eta beste proteina batzuekin duen elkarrerakintza erregulatzen duen eskualde kritikoa dela diote. 3.3. MARK4k USP21en banaketa nukleozitoplasmikoa modulatzen du MARk proteinak zitoplasman eta mintzetan koka daitezke [11, 18-21] eta MARk4, USP21en antzera, zentrosoman eta mikrotubuluen zitoeskeletoan ere koka daitekeela jakinarazi da [22]. Hori jakinda, geure buruari galdetu genion ea MARk proteinak, eta bereziki MARk4, USP21en kokapena modulatzeko gai ziren. MARk proteinen elkarrekintzak USP21en mugimendu nukleozitoplasmiko dinamikoa modulatzeko gaitasuna ebaluatzeko asmoz, YFP-MARk1-4 proteinak Flag-HA-USP21ekin batera adierazi genituen HEk293T zeluletan. kontrol negatibo gisa, Flag-HA-USP21 YFP-bektorearekin batera adierazi genuen. Proteina bakoitzaren kokapen nukleozitoplasmatikoa fluoreszentzia mikroskopiaren bidez zehaztu genuen, bai tratatu gabeko zeluletan, bai leptomizina B (LMB) konposatuarekin tratatutako zeluletan. LMBk CRM1ek eragindako esportazio nuklearra inhibitzen du [23]. Aurreko ikerketen emaitzekin bat eginez [11, 18-21], YFP-MARk proteinak zitoplasman ageri ziren, eta YFP-MARk1-3 mintz plasmatikoan ere koka zitezkeela zirudien, batez ere YFP-MARk2 (3A irudia). LMB tratamenduak ez zuen YFP-MARk1-4 metaketa nuklearra eragin, CRM1ek eragindako esportazio nuklearrak proteina horien kokapen zitoplasmatikoaren bitartekaritzan parte hartzen ez duela iradokiz. https://doi.org/10.1387/ekaia.22644 201 MARK4ren interakzioak USP21 deubikuitinasaren kokapen azpizelular dinamikoa erregulatzen du 3. irudia. MARk4k USP21en mugimendu nukleozitoplasmikoa modulatzen du. (A) Argazkiek Flag-HA-USP21 (gorria) eta YFP-bektorea edo YFP-MARk1-4 proteinak (berdeak) kodetzen dituzten plasmidoekin transfektatutako HEk293T zelulen adibide adierazgarriak erakusten dituzte, tratatu gabeko eta LMBrekin tratatutako zeluletan. Zelulen nukleoak Hoechstekin tindatu genituen (DNA panelak). (B) A ataleko esperimentuaren azterketa semikuantitatiboa. Grafikoak Flag-HA- USP21en lokalizazio nuklearra (N) edo nukleozitoplasmikoa (NC) erakusten du, ehunekotan (%). Barra bakoitzak gutxienez 3 esperimentu independenteren batez bestekoa (± desbideraketa estandarra) adierazten du. Lagin bakoitzeko gutxienez 200 transfektatutako zelula ebaluatu ziren. Izartxoek YFP-MARk4 ko-adierazpenak Flag-HA-USP21en lekualdatze nuklearra nabarmenki murriztu duela adierazten dute (p = 0,006; Studenten t-testa). MARk1-3 ko-adierazpenaren eragina FlagHA-USP21en lekualdatze nuklearrean ez zen esanguratsua izan (ns). 202 Ekaia, 2022, 42, 193-206 Iraia García-Santisteban, Anne Olazabal-Herrero, José Antonio Rodríguez Flag-HA-USP21en banaketa nukleozitoplasmikoan, berriz, desberdintasunak nabarmenak ziren, eta modu semikuantitatiboan aztertu genuen (3B irudia). Flag-HA-USP21 tratatu gabeko zelulen zitoplasman soilik zegoen kokatuta, YFP-MARk proteinen antzera. Aurreko ikerketen datuekin bat etorriz [8], LMBk modu eraginkorrean eragin zuen Flag-HA-USP21en nukleorako lekualdatzea YFP kontrolarekin ko-transfektatutako zeluletan. Flag-HA-USP21 YFP-MARk1 edo YFP-MARk3rekin ko-adieraztean, antzeko lekualdatze nuklearra ikusi genuen LMBrekin tratatutako zeluletan. YFP-MARk2 adierazten duten zeluletan, aldiz, Flag-HA-USP21en lekualdatze nuklearra nolabait oztopatuta dagoela dirudi, baina YFP kontrolarekin konparatu ondoren, desberdintasuna ez zen esangura estatistikora iritsi (p = 0,231). Aitzitik, YFP-MARk4 adierazten duten zeluletan Flag-HA- USP21en lekualdatze nuklearra nabarmenki murriztu zen (p = 0,006). Datu horien arabera, MARk4k USP21 proteinaren kokapen nuklearra oztopatzen du, ziurrenik zitoplasman duen atxikipena handituz. Horretaz gain, aurkikuntza hauek ere iradokitzen dute MARk4k lotura egonkorragoa duela USP21ekin MARk familiako gainerako kideekin baino. 3.4. MARK4 zentrosomako proteina dinamikoa da, eta USP21en kokapen zentrosomala modulatzen lagundu dezake MARk familian, MARk4 da zentrosoman koka daitekeen kide bakarra [22]. Mikroskopia konfokaleko analisiek (4A. irudia) berretsi zuten bai HA-MARk4 eta bai YFP-USP21 egitura azpizelular horietan kokatzen direla metanolarekin fixatutako HeLa zeluletan. Gainera, YFP-MARk4rekin transfektatutako HeLa zeluletan egindako FRAP esperimentuek (4B irudia) proteina honen kokapen zentrosomala dinamikoa dela erakutsi zuten, YFP-USP21en antzeko berreskurapen parametroekin (t1/2 = 21,34 segundo eta Fm = % 77,85). Aurretik (3. irudian) aurkeztutako emaitzek MARk4k USP21en garraio nukleozitoplasmikoa modulatzen duela adierazten dutenez, MARk4k USP21en dinamika zentrosomala ere erregula dezakeen aztertu genuen. Horretarako, MARk4 endogenoa adierazten duten eta HA-MARk4 ektopikoa gainadierazten duten HeLa zeluletan USP21en dinamika zentrosomala ebaluatu genuen, FRAP teknikaren bidez. Transfekzioaren eraginkortasunaren kontrol gisa, lagin paralelo batean zehaztu genuen YFP-USP21 adierazten duten zelulen % 75ek HA-MARk4 ere adierazten zutela. 4C irudian ageri den moduan, HA-MARk4 gainadierazten duten zeluletan elkartruke azkarragoa (t1/2 = 12,97 vs 17,36) eta zatiki mugikor handiagoa (Fm = % 83,01 vs % 77,41) izateko joera erakutsi zuen YFP-USP21ek. Desberdintasun horiek ez zuten esangura estatistikoa lortu (p = 0,135 t1/2- rako, eta p = 0,403 Fmrako), baina YFP-USP21/HA-MARk4 ko-adierazpenaren eraginkortasuna % 100ekoa ez denez, litekeena da HA-MARk4ren eragina gutxietsia izatea esperimentu hauetan. ohar tekniko hori kontuan hartuta, YFP-USP21 dinamika zentrosomala, neurri batean, MARk4 bidez modula daitekeela iradokitzen dugu. https://doi.org/10.1387/ekaia.22644 203 MARK4ren interakzioak USP21 deubikuitinasaren kokapen azpizelular dinamikoa erregulatzen du 4. irudia. MARk4 proteinak kokapen dinamikoa erakusten du zentrosoman, eta USP21en kokapen zentrosomala modula dezake. (A) Mikroskopia konfokaleko irudiek HA-MARk4 eta YFP-USP21 proteinen ko-lokalizazioa erakusten dute metanolarekin fixatutako HeLa zeluletan. (B) YFP-MARk4ren dinamika zentrosomala ikertzen duen FRAP analisia. Goiko irudiek YFP-MARk4 proteina fluoreszentea erakusten dute kitzikapenaren aurretik eta kitzikapenaren ondoren; zentrosomari dagokion fotozuritutako zatia handipen gehiagorekin erakusten da lauki txikietan. Beheko grafikoan berreskurapen-kurba eta FRAP parametroak agertzen dira: berreskurapenaren denbora erdia (t1/2) eta zatiki mugikorra (Fm). Grafikoa eta parametroen balioak bi esperimentu independentetan aztertutako 12 zelulatatik eratorritakoak dira. (C) YFP-USP21en dinamika zentrosomala ikertzeko FRAP analisia, MARk4 endogenoa soilik adierazten duten zeluletan (kontrola, lerro gorria) edo HA-MARk4 ektopikoa gainadierazten duten zeluletan (lerro urdina). Hiru esperimentu desberdinetan aztertutako 18 zelularen datuak adierazi dira. Berreskurapen-kurbek eta FRAP parametroen balioek adierazten duten moduan, HA-MARk4 gainadierazten duten zeluletan, YFP-USP21k t1/2 laburragoa eta Fm handiagoa erakutsi zuen. Desberdintasunak ez ziren esangura estatistikora heldu, Studenten t-testaren arabera (p = 0,135 t1/2rako eta p = 0,403 Fmrako).
