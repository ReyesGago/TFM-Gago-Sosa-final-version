242 Ekaia, 2020, 37, 241-256 Celia Ruiz de Mendoza Ruiz de Arechavaleta, Olga Peñagarikano Ahedo, Amaia Maite Erdozain Fernández 1. SARRERA Autismoaren espektroaren nahastea jokabidean definitutako garapen neurologikoaren desoreka bat da, eta, oro har, gaitasun sozialetan, komunikazioan eta portaeran arazoak sortzen dituzten hainbat asaldura hartzen ditu barne. Autismoaren espektroaren nahastean, ordea, ikasteko, pentsatzeko eta arazoak konpontzeko gaitasunak aldakorrak dira gaixo batetik bestera: badira gaitasun oso altua duten pertsonak, eta zailtasun ugari dituzten pertsonak; beraz, batzuek laguntza handia behar dute eguneroko bizitzan; beste batzuek, aldiz, gutxiago. Europan jaiotako ehun haurretako batek autismoa pairatzen du, eta geroz eta kasu gehiago daude. Autismoaren sintoma nagusiak bi dira: batetik, urritasun soziala; bestetik, portaera errepikakorrak eta interes murriztaileak. Autismoa garatzen duten haurren ezaugarririk ohikoena urritasun soziala da, eta hori komunikazio berbalean nabaritzeaz gain, komunikazio ez berbalean ere ikusten da, seinalatzean, ematean, erakustean eta antzeko ekintzetan, alegia; umeek ez dute seinalatzen nahi duten objektua zein den esateko, eta ez dituzte gauzak ematen, ezta erakusten ere [1]. Autismoa duten haurrek, sintoma nagusiekin batera, beste sintoma batzuk ere pairatu ditzakete: atentzio arazoak, ezgaitasun intelektuala, hiperaktibitatea, antsietatea, suminkortasuna, defizit motorra, edo agresibitatea, besteak beste [1, 2] (ikus 1. irudia). 1. irudia. Autismoaren sintoma nagusiekin batera ager daitezkeen sintomak [2]. https://doi.org/10.1387/ekaia.20886 243 Oxitozina erabilgarria izan al daiteke autismoan gertatzen den urritasun sozialerako? Nahiz eta autismoaren etiologia eta fisiopatologia oraindik guztiz ezaguna ez izan, badakigu genetikak eragin handia duela. Autismoak jatorri genetiko konplexua dauka, gaixo gehienek gene bat baino gehiago mutatuta baitauzkate [3, 4]. Hala ere, autismoa duten gaixoek aldaketa genetiko komunak dituztela ere zehaztu da, eta hainbat ikerketa egin dira gene horiek identifikatzeko. Ebidentzia genetikoak dio 200-1.000 gene daudela inplikaturik autismoaren kalteberatasunean. Zenbait gene indibidualek gaitzaren arriskua asko handitu dezaketela ikusi da, baina halakoak autismo-kasuen % 10-20 dira bakarrik [1, 3]. Familietan eta bizkietan egindako ikerketa epidemiologikoak garrantzitsuak izan dira genetikak daukan zerikusia aztertzeko. Gaixotasuna duen anaia nagusi bat duten haurren % 20k autismoa garatu dezake, eta, bizki monozigotikoetan, batek autismoa badauka, besteak gaixotasuna garatzeko % 30-90eko probabilitatea izango du [1, 3]. Aipatutako aldaketa genetiko batzuen ondorioz, gaixoek GABA (azido gamma-aminobutirikoa) neurotransmisorearen eragina gutxitua dute. Horren funtzio nagusia aktibitate neuronala inhibitzea da, eta eginkizun garrantzitsu bat jokatzen du jokabidean, kognizioan eta estresean. GABA neurotransmisorearen maila baxua antsietatearekin eta lo egiteko arazoekin asoziatzen da, eta horiek autismoaren sintomak dira [1, 3]. Bestetik, autismoaren etiopatologian ere inguruak nolabaiteko eragina izan dezakeela deskribatu da. Haurdunaldian zehar hainbat medikamenturen edo produktu kimikoren esposizioa autismoa izateko arriskuaren areagotzearekin erlazionatu da. Adibide esanguratsuenen artean, azido balproikoaren jaio aurretiko esposizioa dago [5]. Beste ingurumen faktore bat haurdunaldian zehar amak pairatutako infekzio batzuk izan daitezke, hala nola pneumonia edo meningitisa [6]. Autismoaren ezaugarri bereizgarriena den arazo sozialetarako ohiko tratamendua portaeraren terapia da, baina hori oso prozesu luze eta zaila da, eta gehienetan ez da errekuperazio osoa lortzen. terapia horren lagungarri, tratamendu farmakologikoak daude (autisten % 75ek farmakoren bat hartzen du), baina, momentuz, ez dago sintoma zentral eta nagusiak tratatzeko farmakorik [1, 2]. Autismoaren klinika heterogeneoa, etiologia konplexua eta fisiopatologia ulertzea zaila izanik, farmakoterapia egokia garatzea da gaur egungo erronka garrantzitsu bat [2, 7]. Medikamentuen agentzia arautzaile den FDAk (Food and Drug Administration) autismorako onartutako medikamentu bakarra antipsikotiko atipikoak dira; horiek suminkortasunean eta agresibitatean daukate eragin terapeutiko nagusia [8]. Praktikan erabiltzen diren beste farmakoen artean, lo egiten laguntzen dutenak eta melatoninarekin zerikusia dutenak daude. Bestetik, metilfenidak (estimulatzailea), guanfazinak eta klonidinak (antihipertentsiboak) eta fluoxetinak eta zitalopramek (antidepresiboak, serotoninaren birxurgapenaren inhibitzaile selektiboak) hiperaktibitatean eta atentzio faltan hobekuntzak ekartzen dituzte (ikus 2. irudia). 244 Ekaia, 2020, 37, 241-256 Celia Ruiz de Mendoza Ruiz de Arechavaleta, Olga Peñagarikano Ahedo, Amaia Maite Erdozain Fernández oraindik, ordea, ez dago autismoak eragindako urritasun soziala hobetzeko farmakorik onartuta. Hala ere, zenbait ikerketa daude martxan, oxitozinaren eragina aztertzen dutenak kasu [3]. testuinguru horretan, oxitozinak autismoan izan dezakeen erabilgarritasuna ikertzeko egin diren saio prekliniko zein kliniko garrantzitsuenak azalduko dira artikulu honetan. 2. irudia. Autismoan gertatzen den tratamendu farmakologikorik ohikoena. Farmako horiek ez dira sintoma nagusiak tratatzeko, eta momentuz ez dago urritasun soziala hobetzeko farmakorik [2]. 2. OXItOzInA oxitozina hipotalamoa deritzon garunaren atalean sintetizatzen da. Haren funtzio nagusia da esnea ekoiztea eta erditze garaiko muskulua uzkurtzea. Horretarako oxitozina zirkulazio sistemara askatzen da hipofisitik, garuneko hipotalamoko neurona magnozelularren proiekzio axonalen bitartez (hipotalamo-neurohipofisi ardatzaren bitartez, alegia). Ugalketa sisteman parte hartzeaz gain, hipotalamoko beste neurona oxitozinergiko batzuek nerbio sistema zentraleko beste gune batzuetara ere proiektatzen dute, oxi- https://doi.org/10.1387/ekaia.20886 245 Oxitozina erabilgarria izan al daiteke autismoan gertatzen den urritasun sozialerako? tozinak neuropeptido gisa jokatzen duela [7, 9]. oxitozinaren efektu zentral horietarako, oxitozina ekoizten duten neuronak hipotalamotik prozesamendu sozialarekin eta emozionalarekin zerikusia duten hainbat garun ataletara proiektatzen dira. Proiekzioak amigdalan, hipokanpoan eta accumbens nukleoan aurkitzen dira batez ere, han oxitozinarako hartzaileak dituzten beste zelula batzuk daudela [7, 9]. oxitozina, beraz, hainbat portaera sozialen modulatzailea da; besteak beste, aurpegiak ezagutzeko gaitasuna hobetzen du, eta lagun hurkoaren emozioak identifikatzeko, eta, gainera, agresibitatearen murrizketa eragiten du [10]. Gainera, garapen goiztiarrean mutazio genetikoengatik gertaturiko oxitozina sistemaren porrotak jokaera sozialean eragina izan dezake, eta aktibitate eta plastikotasun sinaptikoan aldaketak eragin [11]. Era berean, oxitozinak endokannabinoideen menpekoa den ordainsari sozialaren bitartez jokaera soziala erregulatzen duela deskribatu da [12]. 3. URRItASUn SOzIALA HOBEtzEKO OXItOzInAREn ERABILERA AUtISMOAn oxitozinak autismoan izan dezakeen erabilgarritasuna ikertzeko animaliekin egin diren saio prekliniko zein gizakiekin egin diren saio kliniko garrantzitsuenak azalduko dira orain. 3.1. Animalietan egindako ikerketa preklinikoak Animalietan egindako ikerketak autismo sindromikoarekin asoziatutako forma monogenikoetan oinarritutako sagu-ereduetan oinarritzen dira. Gene batean jasandako mutazioek eragindako autismo kasuak gutxi badira ere, gaitzaren arriskua handitu dezakete, eta autismoaren animalia-ereduak sortzeko egokiak izan daitezke. Hala, autismoaren zenbait animalia-ereduk oxitozina sisteman nolabaiteko alterazioak dituztela ikusi da eta orobat halakoetan oxitozinaren administrazioak urritasun soziala hobearazten duela. ondoren, lau animalia eredutan oxitozinarekin lortutako emaitzak aurkezten dira: — RELNA genearen mutazioekin oxitozina sisteman eragindako akatsak ikertu dira. Sagu heterozigotikoek, kontrolekin konparatuta, garuneko hainbat eskualdetan oxitozina hartzaileen espresio txikiagoa dutela ikusi da, eta emaitza hori animalia-ereduan gertatzen den urritasun sozialarekin dago asoziaturik [7, 13]. — MAGEL-2 genean gertatutako mutazioak Schaaf-Yang sindromearekin asoziatzen dira, eta horrek autismoaren sintomak agertzen ditu [7]. MAGEL-2 genean mutazio jakin bat daukaten sagu jaioberrien % 50 hiltzen da, hipotalamoan gertatutako oxitozina espresioa- 246 Ekaia, 2020, 37, 241-256 Celia Ruiz de Mendoza Ruiz de Arechavaleta, Olga Peñagarikano Ahedo, Amaia Maite Erdozain Fernández ren eta hartzaileen beherakadagatik, eta ikusi da jaio ondorengo oxitozinaren injekzio bakarra nahikoa dela bizirik iraun dezaten. Beste % 50a ez da hiltzen, baina jokabide sozialetan defizita erakusten du, zeina oxitozina dosiarekin konpontzen baita [14]. — CNtNAP-2 genean gertatzen diren mutazioek displasia fokal motako epilepsia sindromea eragiten dute, eta autismoarekin zerikusia duten sintoma asko erakusten dituzte. Sagu horietan interneurona GABAergikoen murrizketa bat deskribatu da, eta, oro har, oxitozina mailaren gutxiagotzea garunean [7]. Horregatik, oxitozina administrazio bakarrak eta oxitozina endogenoaren aktibazio akutuak jokabide sozialak hobetzen dituela ikusi da animalia-eredu hauetan. — X hauskorraren sindromea FMR1 genearen funtzioaren galeragatik gertatzen da, eta % 30ek autismoaren ezaugarriak erakusten ditu (jokabide sozialean, harremanetan, komunikazioan dituzten anormaltasunetan). Hau da autismoaren forma monogeniko ohikoena [7]. FMR1 genearen mutazioa daukaten sagu-ereduetan oxitozinaren ekoizleak diren neurona gutxiago daude, eta oxitozina tratamenduarekin, GABA sisteman zegoen akatsa konpontzeaz gain, urritasun soziala ere hobetzen da [15, 16]. 3.2. Gizakietan egindako saio klinikoak oxitozina emateak animalietan lortutako erantzun positiboa ikusita, gizakietan hainbat saio kliniko kontrolatu eta zorizko egin dira, autismoan oxitozinak izan dezakeen erabilgarritasun terapeutikoa aztertzeko. Baina, kasu honetan, ikerketa guztiak ez datoz bat [17]. Ikerketa batzuetan, kognizio sozialean hobekuntzak ikusi izan dira, eta beste ikerketa batzuetan ez da eraginik aurkitu. kontuan izan behar da saio klinikoen artean ezberdintasunak daudela hainbat ezaugarritan: aukeratutako laginean (autismoaren barruan zer sindrome mota daukaten hautatuko gizabanakoek, edo talde nahasia den), laginaren tamainan (zenbat gizabanako dauden), adinean, sexuan (gehienetan gizonezkoak erabili dira), gaitasun soziala ikertzeko moduan (zer test edo teknika erabiltzen duten), eta oxitozinaren dosian eta emateko bidean (sudur barnetik edo zain barnetik). Aipatutako saio klinikoetako batzuk jorratuko dira ondoren, bakoitzaren berezitasunak aztertuz. Saio hauen guztien ezaugarriak 1. taulan agertzen dira. https://doi.org/10.1387/ekaia.20886 247 Oxitozina erabilgarria izan al daiteke autismoan gertatzen den urritasun sozialerako? 1. taula. oxitozinak autismoan zer erabilgarritasun duen aztertzeko egin diren saio kliniko esanguratsuenak. Egileen ordena alfabetikoaren arabera daude sailkatuta (1. zutabea). Saio kliniko bakoitzaren ezaugarriak jasotzen dira bertan: laginaren ezaugarriak, adina eta sexua, ikerketaren diseinua, oxitozina emateko bidea eta dosia, aztertutako parametroak, eta lortutako emaitzak Egileak Lagina Adina eta sexua Ikerketaren disenua Ematebidea Dosia Ikertu Aurkikuntzak Anagnostou et al. (18) 19 heldu autista Batezbestekoa = 33,2urte 16 gizon eta 3 emakume Zorizkoa Itsu bikoitza kontrola = plazeboa Entsegu paraleloa Sudur bidetik Sei astean zehar e g u n e a n b i t a n 24 UI, oxitozina edo plazeboa kognizio soziala eta mugimendu errepikakorrak Plazeboarekin konparatuta, oxitozinak ez zuen hobekuntza esanguratsurik lortu jokabide errepikakorretan. Baina, bai kognizio sozialean eta bizi-kalitatean. Andari et al. (19) 13 heldu autista 17-39 urte 11 gizon eta 2 emakume Zorizkoa Itsu bikoitza kontrola = plazeboa Sudur bidetik oxitozina 24 UI edo plazebo emanaldi bakarra. kognizio soziala Plazeboarekin konparatuta, oxitozinak konfiantza eta nahien sentimenduak hobetu zituen. tratamendua ondorengo begietara begiratzearen denbora luzatu zen. Auyeung et al. (20) Autismoa daukaten 32 heldu eta garapen tipiko normaleko 34 heldu Batezbestekoa (autismoa) = 36,04 Batezbestekoa (kontrolak) = 32,80 Denak gizonak Zorizkoa Itsu bikoitza kontrola = plazeboa Sudur bidetik oxitozina 24 UI edo plazebo emanaldi bakarra. kognizio soziala oxitozinarekin autismoa zutenen taldean eta kontrol taldean begiradetan handipenak ikusi ziren. Hala ere, oxitozinaren efektua handiago izan zen finkapen okularren hobekuntzan autismoa zuten pertsonengan. Dadds et al. (26) 38 gazte autista 7-16 urte. Denak gizonak. Zorizkoa Itsu bikoitza kontrola = plazeboa Sudur bidetik oxitozina 24 edo 12 UI (pisuaren arabera) egunean behin 4 egunean zehar kognizio soziala eta mugimendu errepikakorrak Plazeboarekin konparatuta, oxitozinak ez zituen nabarmenki hobetu emozioen antzematea, mugimendu errepikakorrak, elkarrekintza gaitasunak, ezta jokabide orokorrak ere. 248 Ekaia, 2020, 37, 241-256 Celia Ruiz de Mendoza Ruiz de Arechavaleta, Olga Peñagarikano Ahedo, Amaia Maite Erdozain Fernández Egileak Lagina Adina eta sexua Ikerketaren disenua Ematebidea Dosia Ikertu Aurkikuntzak Domes et al. (21) Autismoa daukaten 14 heldu eta garapen tipiko normaleko 14 heldu Batezbestekoa (autismoa) = 24 Batezbestekoa (kontrola) = 23,60 Denak gizonak Zorizkoa kontrola = plazeboa Entsegu gurutzatua Sudur bidetik oxitozina 24 UI edo plazebo emanaldi bakarra kognizio soziala oxitozina administrazioarekin, autismoa zutenen taldean ez zen hobekuntza esanguratsurik ikusi aurpegi ezagutzan. Neurona mailan, oxitozinak aurpegiko estimuluentzako eskubiko amigdalaren aktibitatea igo zuen autismoa taldean, baina ez nabarmenki.. Domes et al. (25) Asperger-ak diren 14 heldu eta garapen tipo normaleko 14 heldu Batezbestekoa (kontrola) = 23,60 Denak gizonak Zorizkoa kontrola = plazeboa Entsegu gurutzatua Sudur bidetik oxitozina 24 UI edo plazebo emanaldi bakarra kognizio soziala oxitozina eman ondoren, autismoa zutenen taldean begien ezagutzan hobekuntza ikusi zen. Maila neuronalean oxitozinak aurpegiko estimuluentzako ezkerreko amigdalaren aktibitatea handitu zuen, eta kognizio sozialaren sartutako sare neuronalaren aktibitate ere bai. Plazeboarekin, autismoa zutenen taldeak jarduera pobreago bat erakutsi zuen begien eta ahoaren ezagutzan. Gordon et al. (27) Autismoa daukaten 21 gazte 8-16 urte Batez besteko adina = 13,2 SD = 2,7 16 mutil eta 3 neska Zorizkoa Itsu bikoitza kontrola = plazeboa Entsegu gurutzatua Sudur bidetik oxitozina dosi bakarra eta 21 egunen ondoren plazeboa sudur bidetik esprai bitartez. 7-11 urte = 12 UI 12-15 urte = 18 UI 16-19 urte = 24 UI kognizio soziala «Aurpegiaren espresio bidezko emozioen ezagutzea» testean oxitozinak ez zuen hobekuntza handirik ekarri. Hala ere, garun mailan, oxitozinak garun aktibitate maila handitu zuen. https://doi.org/10.1387/ekaia.20886 249 Oxitozina erabilgarria izan al daiteke autismoan gertatzen den urritasun sozialerako? Egileak Lagina Adina eta sexua Ikerketaren disenua Ematebidea Dosia Ikertu Aurkikuntzak Gordon et al. (27) Autismoa daukaten 21 gazte 8-16 urte Batez besteko adina = 13,2 SD = 2,7 16 mutil eta 3 neska Zorizkoa Itsu bikoitza kontrola = plazeboa Entsegu gurutzatua Sudur bidetik oxitozina dosi bakarra eta 21 egunen ondoren plazeboa sudur bidetik esprai bitartez. 7-11 urte = 12 UI 12-15 urte = 18 UI 16-19 urte = 24 UI kognizio soziala «Aurpegiaren espresio bidezko emozioen ezagutzea» testean oxitozinak ez zuen hobekuntza handirik ekarri. Hala ere, garun mailan, oxitozinak garun aktibitate maila handitu zuen. Guastella et al. (22) Autismoa daukaten 16 gazte 12-19 urte Denak mutilak Zorizkoa Itsu bikoitza kontrola = plazeboa Entsegu gurutzatua Sudur bidetik oxitozina dosi bakarra edo plazeboa sudur bidetik esprai bitartez. 12-15 urte = 18 UI 16-19 urte = 24 UI kognizio soziala Plazeboarekin konparatuta, oxitozinak kognizio soziala nabarmenki hobetu zuen kasuen % 60an. Guastella et al. (28) Autismoa daukaten 50 gazte 12-18 urte Denak mutilak Zorizkoa Itsu bikoitza kontrola = plazeboa Sudur bidetik 8 astean zehar egunean bitan oxitozina edo plazebo emanaldia: 12-15 urte = 18 UI 16-19 urte = 24 UI kognizio soziala eta errepikakorrak oxitozinak ez zuen hobekuntza nabarmenik ekarri. Hollander et al. (23) 15 heldu autista 19,4-55,6 urte. 14 gizon eta emakume bakarra Zorizkoa Itsu bikoitza kontrola = plazeboa Entsegu gurutzatua Zain barnetik Hasieran 10 U/ml oxitozina. Emanaldia: 10 ml/orduko abiaduran. Mugimendu errepikakorrak oxitozinak nabarmenki gutxitu zituen mugimendu errepikakorrak. Hollander et al. (23) Autismoa daukaten 15 heldu 19,56 urte. 14 gizon eta emakume bakarra Zorizkoa Itsu bikoitza kontrola = plazeboa Entsegu gurutzatua Zain barnetik Autoadmistrazioa, dosi aldakorrak kognizio soziala Hizkera ulermena asko hobetu zen infusioa egin ondoren, bai oxitozina taldean eta baita plazebo taldean ere. Baina oxitozina taldeak hizkeraren doinuari esanahi emozional bat egokitzeko gaitasuna mantendu zuen. 250 Ekaia, 2020, 37, 241-256 Celia Ruiz de Mendoza Ruiz de Arechavaleta, Olga Peñagarikano Ahedo, Amaia Maite Erdozain Fernández Egileak Lagina Adina eta sexua Ikerketaren disenua Ematebidea Dosia Ikertu Aurkikuntzak Watanabe et al. (24) Autismo maila altuko 40 heldu Batezbestekoa = 28,50 SD = 5.90 Guztiak gizonak Zorizkoa Itsu bikoitza kontrola = plazeboa Entsegu gurutzatua Sudur bidetik oxitozina 24 UI edo plazebo emanaldi bakarra. kognizio soziala oxitozinak zentzutasun ezberbalen maiztasuna nabarmenki handitu zuen, estimuluen prozesamenduan erantzun denbora gutxitu, aktibitate prefrontal medial gaizkitua berreskuratu, eta kortex prefrontal medialaren koordinazio funtzionala hobetu. https://doi.org/10.1387/ekaia.20886 251 Oxitozina erabilgarria izan al daiteke autismoan gertatzen den urritasun sozialerako? 3.2.1. Emaitza positiboak oxitozina plazeboarekin konparatuz eginiko zenbait saio klinikok iradoki dute oxitozinak kognizio soziala hobetzen duela. Anagnostou eta lankideen ikerketan [18] kognizio soziala ikertzeko erantzun sozialaren gaitasuna, begien bidezko irakurtze mentalaren proba, Yale Brown eskala obsesibo-konpultsiboaren proba eta bizi kalitatea (osasunaren Munduko Erakundeak egindako galdetegiarekin) ebaluatu ziren. oxitozina 6 astez eman ondoren, hobekuntzak antzeman ziren kognizio sozialean, batez ere begien bidezko irakurtze mentalaren proban eta bizi kalitatean. Beste saio kliniko batean, Andari eta lankideek egindakoan, fikziozko pilota joko batekin ebaluatu zen gaitasun soziala [19]. ordenagailuz egindako joko horretan parte-hartzaileek pilota bat pasatu behar zioten beste hiru jokalarietako bati (bat ona zen, bestea txarra eta azkenekoa neutroa). Plazeboarekin tratatutako autistek hiru jokalariei modu berdinean pasatu zieten pilota. oxitozinarekin tratatutakoek, berriz, jokalari onari pasatu zioten gehiagotan pilota, plazeboarekin tratatuek baino. Horrekin ondorioztatu zen oxitozina emanda jokalari onarekiko konfiantza eta lehentasuna handitu zirela. Horretaz gain, aurpegien argazkiak erakutsi zitzaizkien, eta plazeboarekin zein oxitozinarekin tratatutako pazienteek denbora gehiagoz begiratu zuten aurpegira. oxitozina hartutako pazienteen kasuan, begietara begira pasatutako denbora areagotu zen. Auyeung eta lankideen [20] zein Domes eta lankideen [21] ikerketetan ere kognizio sozialaren hobekuntza detektatu zen, begien jarraipenaren bidez. Hasteko, autismoa zuten pertsonen taldeak, kontrol taldearekin konparatuta, kontaktu bisuala denbora gutxiagoz mantentzen zutela ikusi zen. oxitozina emateak kontaktu bisuala hobetu zuen, bai autismoa zuten gaixoetan eta baita kontrol taldean ere, autismo taldean hobekuntza nabariagoa zela [20]. Gainera, aurpegiaren ezagutzaren hobekuntza ezkerreko amigdalaren aktibitate igoerarekin erlazionatu zen [21]. Azkenik, Guastella eta lankideen ikerketan [22] oxitozina emateak begien bidezko irakurketa mentala hobetzen zuela deskribatu zuten, emozioen ezagutzaren gaitasuna zehaztuz. Beste ikerketa batean, Hollander eta lankideek hizkera afektiboaren ulermena ebaluatu zuten, pertsona bat hizketan zoriontsu, haserre, triste edo axolagabe dagoen bereizteko gaitasuna hain zuzen ere. Hizkera-ulermena asko hobetu zen, bai oxitozina hartutako taldean bai plazebo taldean ere. Baina oxitozina taldeak hizkeraren doinuerari esanahi emozional bat egokitzeko gaitasuna denbora luzeagoz mantendu zuen [23]. Watanabe eta lankideek [24] oxitozinak jokabidean eta maila neuronalean daukan eragina zehaztu nahi izan zuten. Erresonantzia magnetiko funtzionalaren argazkiak erabiliz oxitozinak erantzun neuronaletan zuen eragina aztertu zuten. oxitozinak zentzutasun ez-berbalen maiztasuna nabarmenki handitu, estimuluak prozesatzeko denbora gutxitu, eta kortex prefrontal medialaren aktibi- 252 Ekaia, 2020, 37, 241-256 Celia Ruiz de Mendoza Ruiz de Arechavaleta, Olga Peñagarikano Ahedo, Amaia Maite Erdozain Fernández tate kaltetua berreskuratu ez ezik, kortex prefrontal medialaren koordinazio funtzionala hobetu ere egin zuen. Domes eta lankideen beste saio klinikoan Asperger sindromea zeukaten 14 pertsonak eta garapen tipiko normaleko 14 helduk hartu zuten parte, eta denei erresonantzia magnetikoa egin zitzaien aurpegiak ezagutzeko lanetan ari ziren bitartean. Autismoa izan eta plazeboarekin tratatu zituzten gaixoen garun atal batzuetan aktibitatea gutxitu zela ikusi zen kontrol taldearekin konparatuta. oxitozinarekin tratamendua jaso ondoren, aldiz, autismoa zutenen taldean garuneko eskuineko amigdalaren aktibitatea handitu zen aurpegiko estimuluen aurrean. Hau da, oxitozinak autismoa duten pazienteetan aurpegiaren ezagutza eta kontaktu bisualaren hobekuntza susta ditzake [25]. 3.2.2. Emaitza negatiboak Lehen aipatu bezala, beste ikerketa batzuek ez zuten kognizio sozialean hobekuntza adierazgarririk aurkitu gaixoak oxitozinarekin tratatu ondoren. Dadds eta lankideen ikerketan [26], parte hartzaileei oxitozina eman ondoren, ebaluazioa gurasoen informeen bidez eta medikuaren kalifikazioen bidez egin zen. Plazeboarekin konparatuta, oxitozinak emozioen identifikazioa, elkarrekintza gaitasuna eta jokabide orokorrak ez zituela nabarmenki hobetu ondorioztatu zuten. Gordon eta lankideen ikerketan ere [27], oxitozinak eragin estatistikoki esanguratsurik ez zuela ikusi zen. «Aurpegiaren espresio bidezko emozioen ezagutza» testean, oxitozinak ez zuen hobekuntza handirik ekarri plazeboarekin konparatuta. Hala ere, oxitozinak garun aktibitatea areagotzen du judizio sozialetan eta aktibitatea jaitsi judizio ezsozialetan, ildoskatuan, nukleo accumbensean eta garunaren beste atal batzuetan. Guastella eta lankideen klinikoan [28], denboran zehar oxitozinak zuen eragina aztertu nahi izan zen, eta parte hartzaileei oxitozina edo plazeboa eman zitzaien 8 astez. tratamendua bukatu eta 4 astera, 8 astera eta 3 hilabetera ebaluatu ziren pazienteak. Emaitzak lortzeko gurasoen puntuazioak (erantzun sozialetarako gaitasunari buruz egindako testean) eta medikuen ebaluazio klinikoen hobekuntzak hartu ziren kontuan. Medikuen datu klinikoen arabera oxitozinak ez zuen onura esanguratsurik ekarri. 3.2.3. Meta-analisiak Saio klinikoetan emaitza ezberdinak lortu direnez, zenbait ikertzailek saio kliniko hauen meta-analisiak egin dituzte, emaitzen sintesi bat izateko asmoz. Meta-analisietan saio kliniko bakoitzean lortutako banakako emaitzak elkartzen dira azterketa estatistiko baten bitartez, eta, horrela, tratamenduaren eragin orokorraren estimazioa lortzen da. oxitozinak kognizio sozialarekin erlazionatutako jokabideetan duen erabilgarritasuna aztertzeko lau meta-analisi egin dira orain arte. Horietako batean ondorioztatu da oxi- https://doi.org/10.1387/ekaia.20886 253 Oxitozina erabilgarria izan al daiteke autismoan gertatzen den urritasun sozialerako? tozinak, plazeboarekin konparatuta, kognizio sozialean nolabaiteko eragina daukala, baina hori ez da estatistikoki esanguratsua [17]. Beste meta-analisi batean emozioen ezagutza aztertu zen, eta zenbait parametrotan eragin txiki baina esanguratsua erakutsi zuen oxitozinak, baina beste parametro batzuetan ez zuen eraginik izan [29]. oxitozinaren eragina aztertu duen azken meta-analisian eragin neurofisiologikoak aztertu ziren batez ere. Bertan oxitozina hartzeak garun atal jakin baten aktibitatea, ezkerreko intsularena hain zuzen, modu esanguratsuan handitzen duela ondorioztatu zen, eta horrek oxitozinak emozioen prozesamendua kontrolatzen duten zirkuitu neuronalak modula ditzakela iradokitzen du [30]. Hala ere, badaude zenbait muga meta-analisi hauetan jaso ziren ikerketetan. Lehendabizi, erabilitako metodologiak eta erantzun neurriak entsegu batetik bestera aldatu egiten dira, eta horrek ikerketen arteko konparazioak egitea zailtzen du. Bestetik, meta-analisi gehienetan sudur bidezko oxitozina dosi bakarraren eragina zehaztu zuten, hori baita saio kliniko gehienetan erabili den emate-bidea. Azkenik, oxitozina hartzeak sor ditzakeen eragin kaltegarriak aztertzeko, meta-analisi bat ere egin da. oro har, agertu izan diren nahi gabeko eraginak ez dira estatistikoki esanguratsuak izan, oxitozina taldean plazeboarekin konparatuta, eta, beraz, esan daiteke oxitozina, segurua izateaz gain, ondo onartzen dela [31]. 3.2.4. Saio kliniko gehiagoren beharra dago oraindik oxitozinak autismoaren urritasun soziala tratatzeko potentzial handia erakusten du. Hala ere, ez saio kliniko guztiek, ez eta meta-analisi guztiek ere, ez dute emaitza positiborik plazaratu. Beraz, momentuz ezin da ondorio zehatzik atera, eta ikerketa gehiagoren beharra dago oxitozinaren erabilgarritasuna zehazteko. oraindik badaude zehaztu gabeko hainbat alderdi. Izan ere, saioen arteko aldakortasun horiek hainbat faktorerengatik gerta daitezke: adina, sexua edo oxitozina emateko bidea, esaterako. Adinari dagokionez, oso ume gutxi egon dira saio klinikoetan, ikerketa gehienetan helduak aztertu baitira. Badakigu jokabide terapia eraginkorragoa dela haur txikietan. Beraz, pentsa daiteke oxitozinaren eraginkortasuna handiagoa izango dela adin horietan ere. Sexuari dagokionez, mutilekin ikerketa gehiago egin dira autismoak genero horretan prebalentzia handiagoa duelako; beraz, emakumeengan izan dezakeen eragina askoz gutxiago aztertu da. Bestetik, oso saio kliniko gutxik miatu dute oxitozinaren emanaldi errepikatuen eragina, baita epe luzera duen eragina ere. Azkenik, oxitozinaren emateko bidea, dosi optimoa eta maiztasuna ere ez dira guztiz aztertu. Saio batzuek zainbarneko bidea erabili duten arren, gehienek sudur bidez egin dute. Hala ere, horietan erabilitako dosiak desberdinak izan dira, oro har emandako dosi txikiena 12 UI (Unitate Internazional) izanik eta handiena 40 UI.
