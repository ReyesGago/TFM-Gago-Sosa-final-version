118 Ekaia, 2020, 38, 117-128 Xabier Monasterio, Susana M.ª Gil, Jon Larruskain, Jose Antonio Lekue, Iraia Bidaurrazaga-Letona 1. SARRERA Goi-mailako futbol taldeek baliabide ugari inbertitzen dituzte profesional izatera hel daitezkeen jokalariak garatu nahian. Lesioak oso ohikoak dira goi-mailako futbolari gazteetan [1], eta, ez hori bakarrik, gainera baja denbora luzeak eragiten dituzte [2]. Lesioek hainbat ondorio negatibo izan ditzakete, hala nola ondorio ekonomikoak [3], taldearen errendimenduaren gutxitzea [4], berriro lesionatzeko arriskua edo nagusitan osasun-arazoak izateko arriskua handitzea [5]. Are gehiago, lesioek goi-mailako futbol taldeetan jarraitzeko aukerak gutxitzen dituzte [6]. Hori dela eta, lesioak prebenitzea ezinbestekoa da eliteko futbol-akademietan. Futbol-akademietako lesioen epidemiologia adinaren arabera antolaturiko kategorien arabera aldatzen da [1]. Horrela, lesioen ondoriozko baja denbora maximoa nerabezaro inguruan agertzen da, alegia, 14 urte inguruko jokalarietan. Era berean, lesioen intzidentzia maximoa (lesio kopuru maximoa denboraldian zehar) adin horren inguruan agertzen da [7]. Hain zuzen ere, nerabezaroan zehar, jokalariek aldaketa antropometrikoak [8-10], biomekanikoak [11] eta neuromuskularrak [12] jasaten dituzte. Literaturaren arabera, bai aldaketa horiek eta baita futbolarien espezializazio goiztiarrak ere [13], akademiako jokalarien lesio-arriskuarekin harremana izan dezakete. Hala ere, heltzearen, hazkundearen eta lesioen arteko harremana futbolari gazteetan ez dago guztiz argi [5]. 2. HAZKUNDE ETA HELTZE KONTZEPTU OROKORRAK A. Hazkunde-abiadura eta altueraren puntako abiadura Denok ezagutzen dugu «egun batetik bestera» asko hazi eta gorputza guztiz aldatu zaion norbait. Kirolari batean gorputzaren proportzioen aldaketa horiek (bai altueran, bai pisuan) geldotasuna eta baldartasuna eragiten dute [12]. Are gehiago, askotan, gorputzaren aldaketa bizkorrek eragindako ondorio negatibo horiek kirolarien progresio eta garapena moteltzea eragin dezakete. Moteltze hori konpentsatu nahian, entrenamenduetan entrenatzaile askok jokalariei gehiago exijitzen diete, eta horrek hazkunde lesioen agerpena eragin dezake [14]. Azken finean, «hauskorragoak» diren jokalari horietan egoera konpentsatu nahiak askotan jokalarien lesionatzea eta, ondorioz, jokalarien progresioa gelditzea edo akademiatik kanporatzea eragin dezake [6]. Hazkunde-prozesua gorputzeko dimentsioen handitzean datza, eta, eskuarki, aldagai antropometrikoen bidez neurtzen da, hala nola altuera, pisua edo gorputzeko segmentuen luzera (hanken luzera, enborraren altuera edo beso-zabalera). Hazkunde-abiadurak aldagai horien aldaketa aztertzen du denbora tarte konkretu batean; esate baterako, cm/urtetan [15-16]. Haz- https://doi.org/10.1387/ekaia.21651 119 Hazkundea, heltzea eta lesioak gizonezkoen goi-mailako futbolari gazteetan kunde abiaduraren handiagotzen denean, growth spurt deritzon momentua heltzen da (1. irudia); hain zuzen ere, hazkunde-abiadurarik altuena agertzen den momentua (1. taula). Growth spurt horretan, altueraren puntako abiadura lortzen da; ingelesez peak height velocity (PHV) deritzona. PHV 13,8 urte inguruan gertatzen da mutiletan, eta 7,1-10,9 cm/urte bitarteko hazkunde-abiadurak izaten dira (1. irudia). Nesketan, ordea, arinago agertzen da (11,8 urte inguruan), eta hazkunde-abiadura 5,44-9,97 cm/urte bitartekoa izaten da. [15]. Bitxia badirudi ere, growth spurta ez da gorputzeko atal edota segmentu guztietan aldi berean agertzen. Gorputz-hazkuntza beheko gorputz-adarretako alde distaletatik hasi; ondoren, goiko gorputz-adarretatik jarraitu, eta, azkenik, enborra hazten da [16]. 1. irudia. Hazkunde-kurba gizonezkoetan euskal gazteetan egindako ikerketa longitudinalaren arabera [15]. Hazkunde-abiadura adin bakoitzean pertzentiletan. 120 Ekaia, 2020, 38, 117-128 Xabier Monasterio, Susana M.ª Gil, Jon Larruskain, Jose Antonio Lekue, Iraia Bidaurrazaga-Letona 1. taula. Hazkundearen eta heltzearen kontzeptu orokorren eta kirol-lesioen arteko harremanaren laburpena. Kontzeptu orokorrak Definizioa Indikatzaile ohikoak Kirol-lesioetan Eragina Hazkundea Hazkunde-abiadura Gorputz-dimentsioetan denbora jakin batean gertatzen den aldaketa. — Altueraren edo gorputz-masaren aldaketa — Gorputz-adarren luzeraren edo segmentuen ratioen aldaketa — Hezur-dentsitate murriztua hezurretan — Trakzio-indarren handitzea apofisietan — Kontrol neuromuskular murriztua — Mugikortasun murriztua Altueraren puntako abiaduraren momentua (Growth spurt) Nerabezaroan gertatzen den abiadura handiko hazkunde-momentua. — PHV inguruko aldia (circa-PHV) — Ezarritako muga bat gainditzen duen hazkundea Heltzea Heltze-egoera Momentu jakin batean norbanakoa heltze-prozesuan non dagoen (zein fasetan) aztertzen du. — Hezur-adina (eskumuturreko X izpien bidez) — Karaktere sexual sekundarioak PHVn (pre-, circa- edo post-PHV) — Heldutasunik gabeko egiturak (hezurra, kartilagoa edo apofisiak, esate baterako) — Kontrol neuromuskular asaldatua — Adin biologikoan ezberdintasunak jokalarien artean Heltze-momentua (Timing) Heltze-gertakariak noiz gertatzen diren aztertzen du — Heltze-gertakari espezifikoak (adibidez, PHV edo menarkia) gertatzen diren adina Heltze-abiadura Heltze-gertakarien progresioaren abiadura aztertzen du — Heltze-egoeraren adierazle baten aldaketa (adibidez, hezur-adina) denboran zehar https://doi.org/10.1387/ekaia.21651 121 Hazkundea, heltzea eta lesioak gizonezkoen goi-mailako futbolari gazteetan 2. taula. Heltzea baloratzeko aldagai nagusiak, erabilitako sailkapen metodoak, abantailak eta desabantailak. Aldagaiak Zer neurtzen du? Metodoak Abantailak Desabantailak Hezur-heltzea Erradiografia bidez hezur-adina neurtzen du — Greulich-Pyle. — Tanner-Whitehouse. — Fels. Fidagarriena — Erradiazioa. — Kostua. — Eskuragarritasuna. Heltze sexuala Karaktere sexual sekundarioen garapena (bularren, zakilaren eta testikuluen garapena eta menarkia). — Tanner sailkapena. Azkartasuna eta egiteko erraza Intimitatearen kontrako erasoa Heltze somatikoa Gorputzaren heltzea neurtzen du altueraren abiadura maximoa kontuan hartuta — Hazkuntza-kurbaren analisia. — Mirwald metodoa: adin kronologikoa, altuera, pisua, altuera jesarrita eta hanken luzera erabilita PHV adina kalkulatzen du. — Khamis-Roche metodoa: umearen altuera, pisua eta gurasoen batez besteko altuera erabilita formulak heldutasuneko altuera aurresaten du Heltze somatikoa aurresatea ahalbidetzen dute Mirwald eta Khamis-Roche metodo ez-inbasiboen zalantzazko fidagarritasuna 122 Ekaia, 2020, 38, 117-128 Xabier Monasterio, Susana M.ª Gil, Jon Larruskain, Jose Antonio Lekue, Iraia Bidaurrazaga-Letona B. Heltze-egoera, heltze-momentua eta heltze-erritmoa Heltzea hazkunde baino kontzeptu konplexuagoa eta zalantzagarriagoa da. Izan ere, heltzea, heldua izan arte gertatzen den trantsizio-prozesua deskribatzen duen terminoa dela esan dezakegu. Jokalari batek momentu zehatz batean duen heltze-mailari heltze-egoera deritzogu. Heltze-egoera hiru ikuspuntu edo sistema kontuan hartuta aztertzen da. Batetik, heltze eskeletikoa (hezur-adina kontuan hartzen duena); bestetik, heltze sexuala (sexu-karaktere sekundarioen garapena aztertzen duena) eta, azkenik, heltze somatikoa (gorputzeko atalak kontuan hartzen dituena) [16]. Karaktere sexual sekundarioen bidezko balorazioak fidagarritasun eskasa du, eta, gainera, intimitatearen kontrako erasotzat har daiteke. Hori dela eta, hel tzeegoera baloratzeko gold-standarda, alegia, gehien erabiltzen den metodoa, hezur-adina da. Hezur-adina neurtzeko X izpien bitartez karpoko hezurren garapen-maila neurtzen da. Horrela, erradiografia horiek erreferentziazko estandarrak diren beste metodo batzuekin konparatzen dira umearen heltzea kalkulatzeko. Hala ere, X izpiek igorritako erradiazioak osasunean kalteak eragin ditzakeenez, heltze-egoera somatikoa neurtzen duten beste metodo batzuk proposatu dira, hala nola Mirwald eta Khamis-Roche metodoak [17-18] (2. taula). Heltze somatikoak hiru fase bereizten ditu; PHV aurreko fasea (pre-PHV), PHV inguruko fasea (circa-PHV) eta PHV osteko fasea (post-PHV) [17]. Khamis-Roche metodoak, umearen altuera, pisua eta gurasoen batez besteko altuera formula batean sartuz ume horren azkeneko edo heldutasuneko altuera aurresaten du. Horrela, jokalariaren altuera, aurresandako azkeneko altuera horren zein ehunekotan dagoen kalkula daiteke erraz. Hori jakinda, jokalaria pre-PHV-n (ehuneko hori % 88 baino txikiagoa bada), circa-PHV-n (% 88-96) edo post-PHV-n (>% 96) dagoen aztertu dezakegu. Gorputzaren garapen-mailak eragin handia du jokalarien errendimenduan, eta, horren ondorioz, jokalarietan abantailak eta desabantailak sor ditzake. Hori ekiditeko, azkeneko urteetan jokalariak, adinaren arabera sailkatu beharrean, heltze-egoeraren arabera sailkatzen hasi dira Ingalaterrako futbol talde batzuetan. Heltze-egoeraren arabera jokalarien taldekatze horri biobanding deritzo [18]. Prozesu horrek aurresandako altueraren ehunekoa kontuan hartuta tarte ezberdinak ezarri (esate baterako, % 85-90, % 90-95 eta % 95-100) eta jokalariak tarte edo taldeotan sailkatzen ditu. Bestalde, pertsonetan heltzea momentu (heltze-momentua edo, ingelesez, timing) eta abiadura (heltze-erritmoa edo tempo) ezberdinetan gerta daiteke. Heltze-momentuak heltzearen gertakari espezifikoak (PHV, menarkia…) noiz gertatzen diren aztertzen du; eta norbanakoak goiztiar, normal edo berantiar moduan sailkatzen ditu. Heltze-abiadurak, ordea, pertsona jakin baten heltze-egoeraren progresioa zer abiaduratan gertatzen den neurtzen du (fase batetik bestera jazotzen den progresioa) [17]. https://doi.org/10.1387/ekaia.21651 123 Hazkundea, heltzea eta lesioak gizonezkoen goi-mailako futbolari gazteetan 3. HAZKUNDEA, HELTZEA ETA LESIOAK A. Hazkunde-abiadura lesioa pairatzeko arrisku-faktore moduan Hainbat dira hazkunde-abiadura bizkorra lesioekin erlazionatzen duten azalpen posibleak (1. taula). Batetik, PHVk eragindako hezurren luzatzeak hezur-dentsitatearen murriztea dakar [19], eta, ondorioz, hezur-hausturen arriskua handitzen da [20-21]. Bestetik, hezurren eta muskuluen arteko hazkunde desorekatuek zaurgarri dauden apofisien trakzio-indarra handiagotzen dute, eta badirudi horrek hazkunde-lesioen agerpena sustatzen duela [2, 22-25]. Horrez gain, gorputzeko segmentuen hazkunde bizkor eta desorekatuak aldaketa neuromuskularrak eragiten ditu [11, 12], eta horrek aldi horretan ohikoa den trakestasuna dakar. Era berean, mugikortasun eza arrisku-faktore moduan identifikatu da baina lesioekin duen harremana ez dago guztiz argi [19]. Gutxi dira faktore antropometrikoen aldaketa futbol-lesioen arris- ku-faktore moduan aztertu duten ikerketak [5]. Literatura zientifikoaren arabera, PHV inguruan gertatzen diren aldaketa antropometriko bizkorrek [8-10] lesioen arriskua areagotzen dute, bai momentu horretan bertan (PHVn) eta baita ere hilabete batzuk geroago (PHV osteko fasean) [2, 22-24]. Horrela, 0,6 cm/hilabete baino arinago hazten diren jokalariek abiadura hori baino motelago hazi diren kirolariek baino 1,63 bider aukera gehiago dute lesionatzeko [8]. Era berean, pisua irabaztea ere arris- ku-faktore moduan identifikatu izan da [8-9]. Bestalde, ikusi izan da PHV inguruan gertatzen den hanken luzeraren aldaketak bizkorra lesioen agerpenaren handiagotzearekin harremana duela bai lesio orokorrekin [8-10] eta baita, zehazki, hazkunde-lesioekin [10]. Hala ere, aipatu beharra dago orain arte egindako ikerketek metodologia ezberdinak, lagin mugatuak, jarraipen laburra… izan dituztela, eta, ondorioz, hazkundearen eta lesioen arteko harremana aztertzen duten ikerketa gehiago behar dira [5]. B. Heltzea arrisku-faktore moduan Orain dela gutxi egindako errebisio sistematikoaren arabera, heltzearen eta lesioen arteko harremana ez dago guztiz argi. Heltze-egoerari dagokionez, PHV inguruan gorputzeko estruktura ezberdinek (hezurrak, apofisiak…) duten heldutasun eza dela eta, jokalariak lesioen aurrean zaurgarriago direla proposatu da [19-21]. Momentu horretan gorputzeko egiturak kirolak berak eragiten duen karga jasateko ez dira gai, eta, beraz, hazkunde-lesioak agertzen dira [14]. Lehen aipatu dugun bezala, gorputzaren hazkundea eta heltzea distaletik proximalera gertatzen dira [17], eta, ondorioz, heltze-prozesuan zehar lesioen kokapena ere aldatuz joan daiteke. Orain dela gutxi gure ikerketa- 124 Ekaia, 2020, 38, 117-128 Xabier Monasterio, Susana M.ª Gil, Jon Larruskain, Jose Antonio Lekue, Iraia Bidaurrazaga-Letona taldeak egindako analisi baten arabera, lesio bakoitza azkeneko altuera ehuneko jakin batzuetan gertatzen da [24]. Ikerketa honetan 11 urte ingurutik heldutasun-altuera lortu arte eliteko futbol akademia batean jardun zuten jokalarien jarraipen longitudinala egin genuen. Heldutasun-altuera ezagututa, lesioak heldutasun-altueraren zein ehunekotan gertatu ziren kalkulatu zen. Hazkunde-lesioak, oro har, PHV inguruan agertzen zirela behatu genuen, eta, gainera, lesioek hazkuntza- eta heltze-patroi distal-proximalari jarraitu ziotela deskribatu genuen. Horrela, gorputzeko alde distalagoetan gertatzen diren lesioak, hala nola kalkaneoko eta aurreko tuberositate tibialeko apofisitiak (Sever eta Osgood-Schlatter gaixotasunak), pelbiseko osteokondrosi-lesioak (aurreko goiko eta beheko arantza iliakoetako eta tuberositate iskiatikoko osteokondrosiak) baino lehenago agertzen dira. Bestalde, espondilolisiak are eta beranduago gertatzen dira; izan ere, enborraren hazkundea eta heltzea gorputz-adarrenen ostean gertatzen dira (2. irudia). 2. irudia. Altuera maximoaren ehunekoa eta lesio espezifikoak (puntu bakoitzak lesio bat irudikatzen du, eta lerroek mediana eta koartil arteko heina irudikatzen dute). Lerro eten bertikalek pre-, circa- eta post-PHV faseak bereizten dituzte. https://doi.org/10.1387/ekaia.21651 125 Hazkundea, heltzea eta lesioak gizonezkoen goi-mailako futbolari gazteetan Bestalde, lesio muskular eta artikularrak PHVren ondoren ohikoagoak dira. Baliteke, behin apofisiak guztiz osatuta daudela, PHVk eragindako aldaketa neuromuskularrek [12] muskuluen zaurgarritasunean eragina izatea. Era berean, gorputzaren dimentsio berriek eragindako aldaketa biomekaniko eta neuromuskularrek [11-12] lesio artikularren intzidentzian eragina izan dezakete (2. irudia). Jokalarien arteko heltze momentuko desberdintasunek (timingak) futbol-kategoria berdinean heltze-egoera oso ezberdina duten jokalariak egotea eragin dezakete. Izan ere, futbol-kategoriak adin kronologikoaren arabera antolatzen dira, eta ez adin biologikoaren arabera. Horrela, PHV inguruko kategorietan jokalari goiztiarragoak taldekide edo aurkari berantiarragoak baino handiagoak eta indartsuagoak izan ohi dira. Era berean, jokalarien arteko timing-ezberdintasunek lesioen agerpenean ere eragina izan dezaketela ikusi da. Hain zuzen ere, jokalari goiztiarren eta berantiarren arteko intzidentzia orokorrean (lesio kopuru totala entrenamendu eta partiduen denbora kontuan hartuta) ezberdintasun argirik ez dagoela ikusi den arren [25], badirudi jokalari berantiarrek hazkunde lesio gehiago pairatzen dituztela [26]. Timingaren inguruko emaitza kontrajarri eta ezberdintasun ezaren arrazoietako bat ingelesez Relative Age Effect (RAE) deritzon efektua izan daiteke. Futbol kategoriak adin kronologikoaren arabera antolatzen dira, eta, adibidez, kadete mailan 15 eta 16 urte azpiko jokalariek jarduten dute. Hori dela eta, maila berdineko jokalarien artean 2 urteko desberdintasuna egon daiteke; esate baterako, 16 urte azpiko mailan dagoen urtarrileko jokalari baten eta 15 urte azpiko mailan dagoen eta abenduan jaio zen jokalari baten artean. Adin tarte horri adin erlatiboa deritzo (relative age). Eta horren ondorioetako bat da maila handiko kirol arrakastatsuenetan (esate baterako, futbolean) urteko lehenengo hilabeteetan jaiotako jokalari gehiago daudela urteko bukaerako hilabeteetan jaiotakoak baino. Efektu horri RAE deritzo [27]. Bai timingek eta baita RAEk jokalarien arteko heltze-ezberdintasunetan eragina izan dezakete, eta, azken finean, bi faktore horien efektua batu daitekeela esan dezakegu. Maila berdinean egonda, timing goiztiarra duen eta urtarrilean jaioa den jokalariak heltze-egoera askoz aurreratua izango du berantiarra den eta abenduan jaio den jokalariarekin konparatuta. Era berean, RAEk timingaren efektua txikitu dezake. Esate baterako, goiztiarra den eta abenduan jaioa den jokalari baten eta berantiarra den eta urtarrilean jaioa den jokalari baten artean ez da heltze-egoerari dagokionez ezberdintasun askorik egongo. Hori dela eta, etorkizunean egindako ikerketek RAE eta timing fenomenoen bateragarritasuna eta lesioekiko harremana aztertu beharko lituzkete.
