56 Ekaia, 2020, 38, 55-71 Iván Manuel, Marta Moreno-Rodríguez, Jonatan Martínez-Gardeazabal, Iker Bengoetxea de Tena, Estíbaliz González de San Román, Laura Lombardero, Alberto Llorente-Ovejero, Rafael Rodríguez-Puertas 1. SARRERA Alzheimer gaixotasuna mundu-mailan 40 milioi inguru pertsona erasaten duen neuroendekapenezko gaixotasun progresiboa da. Gaur egun ez da ezagutzen gaixotasun hau sendatzeko tratamendurik, eta entsegu klinikoetan saiatu diren tratamenduek guztizko porrota erakutsi dute. Aitzitik, zenbait sintoma arintzeko farmakoak erabiltzen dira, denbora laburrez behintzat. Alzheimer gaixotasuna, klinikaren aldetik, pazientearen autonomia mugatzen duen gaizkiagotze kognitiboagatik bereizten da. Neuropatologiari begira, nabaria da egitura anomalo batzuk burmuinean agertzea: zelulaz kanpoko plaka neuritikoak eta zelulabarneko haril neurofibrilarrak dira garrantzitsuenak; era berean, sinapsi eta neuronen galera eta granulu lipidikoen metaketak ere deskribatu izan dira [1-3]. Alde batetik, plaka neuritikoak b-amiloide izeneko proteinaz eratutako nukleo dentso batez daude osatuta. b-amiloide proteina hori b-sekretasa edo BACE izena duen entzima batek APP amiloidearen aitzindaria prozesatzen duenean sintetizatzen da [4, 5]. Bestetik, haril neurofibrilarrak hiperfosforilatua dagoen tau proteinaz eratuta daude [6]. Asaldura neurokimikoei erreparatuz, Alzheimer gaixotasuna duten pazienteetan behatutakoaren arabera, asaldurarik bereizgarriena neurotransmisio-sistema kolinergikoarena da, zeinaren neuronak eta sistema horren bestelako partaideak ere galtzen diren [7]. Dena den, neurotransmisioan deskribatu diren kalteak ez dira mugatzen aipatutako sistemara; izan ere, sistema noradrenergikoa, serotonergikoa, peptidergikoa edo glutamatergikoa ere desregulatuta daude [8-11]. Sistema horietaz gain, duela gutxi beste mota bateko neurotransmisio-sistemak deskribatu dira, sistema lipidikoak. Hain zuzen, sistema horiek aurrekoen erregulatzailetzat nabarmendu dira, eta haien artean sistema endokannabinoidea edota fosfolipidoen sistemak daude [12, 13]. Orain arte hauetaz informazio gutxi dagoen arren, badira Alzheimer gaixotasunean asaldatuta daudelako ebidentziak [14]. Azken urteotan, lipidoen ikerkuntza gorantz joan den heinean, Alzheimer gaixotasuna pairatzen duten pazienteetan gaixotasunaren biomarkatzailetzat har daitezkeen zenbait lipido deskribatu dira. Identifikatutako lipido horiek, sintoma klinikoak agertu baino 2 edo 3 urte lehenago, narriadura kognitibo arinerako edota Alzheimer gaixotasunerako fenokonbertsioa iragar dezakete [15]. Era berean, Alzheimer gaixotasuna duten pazienteen garun-laginetan, fosfolipido batzuen asaldurak deskribatu dira [16]. Bestelako ikerketa batzuetan ere, area zehatzetan ere deskribatu dituzte lipidoen asaldurak: esaterako, kortex frontaleko lipidraft-etan lipidoen konposizioa erabat aldatuta dago [17]. Berriagoak diren ikerketetan, eta teknika berritzaileak erabiliz, Alzheimer gaixotasuneko aldi desberdinetan zer-nolako aldaketa lipidikoak gertatzen diren ikertu da: emaitzetako bat izan zen sulfatidoen aldaketak [18]. Gaur egun, zenbait ebidentziak erakusten dute molekula lipidikoek ezinbesteko papera betetzen dutela bai mintz zelularraren konposizioan eta bai zelulen arteko sei- https://doi.org/10.1387/ekaia.21399 57 Lisofosfolipidoen eta Alzheimer gaixotasunaren arteko erlazioa: etorkizuneko itu farmakologikoaren bila naleztapenean neuroendekapenezko gaixotasunetan: esaterako, Alzheimer gaixotasunean [19]. Molekula lipidikoak amiloidegenesiarekin erlazionatuta egon daitezke, BACE eta gamma sekretasaren ekintzak erregula ditzaketelako, zeren horiek guztiak bigeruza lipidikoaren osagaiak baitira [20]. Zeluletako mintzaren konposizioak eta egituraketak proteina eta metabolitoen trafikoaren ezaugarriak zehazten ditu, eta horrek ondorio garrantzitsuak dakarzkio zelularen seinaleztapenari eta fisiologiari [21]. Historikoki, lipidoek organismoan zuten garrantzia bere egitura-funtzio eta energiaren gordailua izatera mugatzen zen. Lipidoak dira mintz plasmatikoaren osagai nagusia. Molekula horiek zenbait funtzio betetzen dituzte, eta horregatik, zeresan handiko molekulatzat nabarmentzen ari dira; hala nola, egitura-funtzioa, metabolismoko funtzioak edota seinaleztapeneko zereginak ere betetzen dituzte [22]. Lipidoak bereziki ugariak dira burmuinean. Hortaz, fosfolipidoek, esfingolipidoek eta kolesterolak burmuinaren masa lehorraren zatirik handiena osatzen dute [23, 24]: zehazki, lipidoak mintzetako %50-60 dira [25]. Neurolipidoek, edo beste era batera esanda, garunean aurkitu daitezkeen lipidoek, sostengua eskaintzen diete mintzean dauden proteinei; gainera, bai zelulak eta bai organuluak isolatzen dituzte, baina horretaz gain energia-iturri lanetan dihardute. Eginkizun horiek ezagunenak izanik, mintzetako lipidoek gordailu bezala funtziona dezakete bitartekari lipidikoentzat, zeintzuek zenbait entzimaren eraginez, adibidez fosfolipasen edo esfingomielinasen eraginez, ekoiztuak izan daitezkeen [26]. Bestelako funtzio horien harira, G proteinetara lotzen diren hartzaileekiko afinitatea zuten lipido batzuen aurkikuntzak bide berriak ireki ditu lipidoen funtzionalitateen aukera berriak zabaldu eta neuroendekapenezko gaixotasunak tratatzeko itu farmakologikotzat ikertzeko. Lipido espezifiko horiek bere espezializazio- eta aniztasun-mailarik altuena lortzen dute Nerbio Sistema Zentralean (NSZ). Oro har, seinaleztapen molekula bezala diharduten lipido horietako batzuk mintz plasmatikoaren osagai diren aitzindari fosfolipidikoetatik sortzen dira, eta eskariaren arabera sintetizatzen dira. Gaur egun, hiru dira lipido-sistemarik esanguratsuenak: sistema endokannabinoidea, 2-arakidonoilglizerol eta anandamida molekulekin, esfingosina 1-fosfatoaren sistema (S1P) eta azido lisofosfatidikoaren sistema (LPA). Aipatutako azken bi sistemen molekula endogenoak lisofosfolipidoak dira. NSZean dituzten funtzioak askotarikoak eta konplexuak dira, eta desberdinak dira banaketa anatomikoaren arabera. Esaterako, LPAk, sustantzia zurian gehienbat aurkitu dezakegunak, enbrioian gertatzen den neurogenesian eta desberdintzapenean parte hartzen du [27, 28], horrez gain, ezinbestekoa da mielinizaziorako [29-31]. Beste alde batetik, S1P-ren garrantzia ere nabaria da, zelularen migrazioan, hazkuntzan eta apoptosiaren erregulazioan parte hartzen duelako [32]; gainera, zelulabarneko Ca2+-ren seinalean esku hartzen du [33]. Zentzu horretan, teknika berriek ekarri dute azken urte hauetan neuroendekapenezko gaixotasunetan arlo honetako ikerketak ugaritzea. 58 Ekaia, 2020, 38, 55-71 Iván Manuel, Marta Moreno-Rodríguez, Jonatan Martínez-Gardeazabal, Iker Bengoetxea de Tena, Estíbaliz González de San Román, Laura Lombardero, Alberto Llorente-Ovejero, Rafael Rodríguez-Puertas 2. NEUROTRANSMISOREAK DIREN LISOFOSFOLIPIDOAK Tradizionalki, lisofosfolipidoak zelulabarneko zenbait prozesutan bigarren mezulari bezala jardun zitezkeen fosfolipidoen metabolismoaren bitartekaritzat baino ez dira kontsideratu. Azken hamarkadetan, ordea, lisofosfolipidoek ustez betetzen zuten paperaz gain beste mota bateko zereginak ere deskribatu izan dira. Horrela, lisofosfolipidoen inplikazio zuzena deskribatu da prozesu fisiologiko zein patologikoetan: esaterako, hanturan, tumorogenesian edo nerbio-sistemaren erregulazioan [34-36]. Lisofosfolipidoen jatorria eta funtzionalitatea ulertzeko, horiek nondik datozen jakin behar da, sintesitik, fosfolipidoekin ezinbesteko erlazioa daukana. Kimikoki, molekula anfipatikoak dira, hau da, atal hidrofobiko batez eta beste atal hidrofiliko batez osatuta daude. Fosfolipidoak bereizten dira glizerol (fosfoglizeridoak) edo esfingosina (esfingolipidoak) nukleoaren sn-3 karbonoan talde polar fosfodiesterra lotuta izateagatik, eta buru polar horrek, hain zuzen ere, zehazten du fosfolipido mota. Gainera, fosfolipidoaren atal apolarra osatzeko, gantz-azidoetatik eratorritako bi azil talde lotuta daude sn-1 eta sn-2 karbonoetan. Egiturari erreparatuz, fosfolipido mota ugari aurkitu daitezke naturan. Aniztasun horren zergatia buru polar desberdinei eta gantz-azido mota edo izaera isomerikoari leporatu dakieke, hau da, zenbat asegabetasun daukaten eta non eta nola (cis edo trans moduan) kokatzen diren [36]. Hortaz, lisofosfolipidoak, glizerofosfolipido zein esfingolipidoak, fosfolipidoak dira, zeinei azil kate bat falta zaien, eta hauetan, beraz, glizerol edo esfingosinaren hidroxilo talde bat baino ez dagoen azilatua. Lisofosfolipido horietan falta den katearen arabera, 1-lisofosfolipido gisa sailkatu ditzakegu, sn-2 posizioan mantentzen badu azil katea, edo 2-lisofosfolipidoa, azil katea sn-1-ean mantentzen badu (1. irudia). Fosfolipidoak ez bezala, lisofosfolipidoak urriagoak dira zelulen mintzetan [37]. Bitartekari lipido hauek, fosfoglizerido edo esfingolipidoetatik eratorriak direnak, bide biosintetiko espezifikoz sintetizatzen dira, zelulatik kanpoko estimulu batek eraginda. Molekula horiek, zeintzuek askotan neurolipido izena hartzen duten, neurobabesarekin eta neuromodulazioarekin erlazionatuta dauden garuneko prozesu desberdinen erregulatzaile garrantzitsu moduan bitartekari gisa dihardute neurotransmisioan. Adibidez, erlazionatuta daude estres-prozesuarekin, apoptosiarekin edota garuneko zelulen proliferazioarekin [38]. Ekintza-moduari erreparatuz, neurolipidoak edo neurotransmisio ekintza duten lipidoak, oraindik guztiz ezagunak ez diren mekanismoen bitartez zelularen kanpoko konpartimentura garraiatuak izaten dira, eta hor, eskuarki, G proteinei lotutako hartzaileekin elkarri ekiten diote. Eragin-truke horren eraginez, zelulabarneko seinaleztapena aktiba dezakete, eta erantzunak eragin itu-zelulengan [22]. Bestalde, neurolipidoek modu fin batean modula ditzakete zelularen komunikazio-sistemak. Modulazio hori burutzeko, gehienbat, G proteinei loturiko hartzaileen https://doi.org/10.1387/ekaia.21399 59 Lisofosfolipidoen eta Alzheimer gaixotasunaren arteko erlazioa: etorkizuneko itu farmakologikoaren bila (GPCR-en) bitartez eta sistema horien partaideen biosintesirako edota degradaziorako makineriaren bitartez, oso konplexua den seinaleztapen-sarea eratzen da. Zenbait seinaleztapen-sistematatik etor daiteke makineria horren aktibazioa: adibidez, sistema glutamatergiko, GABAergiko, dopaminergiko edo kolinergikotik, eta seinale horren eraginez neurolipidoen sintesia eta askapena bultza daiteke. 1. irudia. Azido lisofosfatidikoan sn-1 edo sn-2 posizioan garunean ohikoenak diren gantz azidoen egitura kimikoak (argitaletxeak emandako baimenarekin, Bandoh et al. 2000-tik moldatuta). Biologikoki aktiboak diren lisofosfolipido horien familiaren erakusgarri eta nabariak diren kideak azido lisofosfatidikoa eta esfingosina 1-fosfatoa dira. Fosfolipidoak eta batez ere lisofosfolipidoak zelularentzat ezinbesteko molekulak dira, bai haren egiturazko zereginagatik, bai bestelako funtzio biologikoengatik, adibidez, seinaleztapenagatik. Lisofosfolipidoak mintz biologikoen osagai kritikoak dira, eta oso estuki erlazionatuta daude mintzetako proteinekin, hartzaileekin eta erreten ionikoekin, eta, azken fi- 60 Ekaia, 2020, 38, 55-71 Iván Manuel, Marta Moreno-Rodríguez, Jonatan Martínez-Gardeazabal, Iker Bengoetxea de Tena, Estíbaliz González de San Román, Laura Lombardero, Alberto Llorente-Ovejero, Rafael Rodríguez-Puertas nean, neurotransmisioarekin. Garunaren konposizioa nagusiki lipidikoa da, eta zehazki aberatsa da fosfolipido espezie ezberdinetan; horregatik, organo horren lipidoen konposaketa ikertzea ezinbestekoa bilakatu da, lipidoek hainbat gaixotasunen etiopatogenian edo garapenean izan dezaketen garrantziagatik. [39]. Azido lisofosfatidikoa Azido lisofosfatidikoa mintzaren fosfolipidoen biosintesiaren metabolitoa da. Azido lisofosfatidikoaz hitz egitean, normalean, forma generikoaz hitz egiten da (1-edo 2-azil-sn-glizero-3-fosfatoa). Lisofosfolipido hau fosfato, glizerol eta gantz-azido batez osatuta dago, baina badira beste egitura kimiko bat duten LPA formak ere, kate azilikoaren luzeraren, saturazioaren eta kokapenaren araberakoak [40] (1. irudia). Hasiera batean LPA ezaguna zen, bai zelula prokariotoetan bai eukariotoetan beste fosfolipidoen aitzindaria izateagatik. 1990eko hamarkadatik aurrera, LPA zenbait propietate biologiko zituen seinaleztapen molekulatzat nabarmendu zen [41]. Gaur egun, jakin badakigu LPAren ekintzak ugariak eta desberdinak direla. Esaterako, plaketak ekoiztutako LPA ezinbestekoa da bitartekari gisa ehunen birsorkuntzan [42]. LPAk ere ahalbidetzen ditu hainbat erantzun zelular zelula mota ezberdinetan: horren adibideak dira migrazioa [43], neuriten uzkurtzea [44], adenil ziklasaren kitzikatze edo inhibizioa [40] edo apoptosiaren prebentzioa [45]. LPAren biosintesia ez da zehaztasun osoz ezagutzen. LPA espezieak zenbait bide entzimatikori jarraituz sintetiza daitezke. Horietatik garrantzitsuena autotaxinaren bide entzimatikoa dela onartzen da [46] (2. irudia). Bestelako bideak ere deskribatu dira: hala nola, garrantzitsuenen artean bigarrena, fosfolipasen eraginez LPAren ekoizpena mintzetako fosfolipidoak abiapuntu izanik [47], eta aziltransferasen menpean dagoen bidea [48], azken hau oso minoritarioa. LPAk sei hartzaile ezberdinen bitartez eragiten du neurotransmisore bezala: LPA1-LPA6. Gaur egun ezagutzen da hartzaile horiek G proteinei loturiko hartzaileak direla. Zelula barneko seinaleztapenari buruz, LPArako hartzaileak lau Ga azpiunitate ezberdini akoplatu edo lot dakizkieke (Gai, Gaq, Ga12 eta Gas), eta horren ondorioz, seinaleztapen bide desberdinak abiaraz ditzake. Esfingosina 1-fosfatoa Esfingosina 1-fosfato (S1P) beste esfingolipidoetatik eratorritako metabolito bioaktiboa da. Esfingolipidoen familia horretan, S1P-rekin batera, beste lipido batzuk ere aurkitu ditzakegu, hala nola zeramida edo dihidrozeramida. Hasiera batean esfingosinaren metabolismoko azken produktu ezak- https://doi.org/10.1387/ekaia.21399 61 Lisofosfolipidoen eta Alzheimer gaixotasunaren arteko erlazioa: etorkizuneko itu farmakologikoaren bila tiboa zela pentsatu zen arren, azkeneko hamarkadetan esfingolipidoak, eta konkretuki esfingosina 1-fosfatoa, seinaleztapen-ahalmena duten molekula bioaktiboak direla deskribatu izan da. Orain badakigu zenbait zelula-prozesu erregulatzeko gai direla: horien artean daude desberdintzapen zelularra, hazkuntza, apoptosia edota autofagia [38, 49]. Zenbait ikerketaren arabera, bai S1P, bai honen metabolismorako entzimak eta bai hartzaileak garunean oparo aurkitzen dira, eta horrek esan nahi du zeresanik eduki ahal dutela burmuinean gertatzen diren prozesu fisiologikoetan eta patofisiologikoetan [50]. Esfingosina 1-fosfatoaren metabolismoari dagokionez, esan bezala, esfingolipidoen metabolismoaren ondorio da. Zehazki S1P-a esfingosina kinasa (SphK) entzimak katalizatzen duen esfingosinaren ATParen menpeko fosforilazioaren ondorioz eratzen da [51]. Entzima hori da, hain zuzen ere, S1Pren ekoizpena mantentzeko dagoen erregulatzailerik garrantzitsuena. Eraketa-prozesua oso garrantzitsua bada ere, S1Pren degradazioa ere faktore nabaria da zelularen S1P mailak erregulatzeko. Kasu honetan S1P-a degradatzen duen entzima S1P liasa (S1PL) da, nahiz eta beste bide bat izan horretarako, S1P fosfatasek eragindako desfosforizazioa, hain zuzen ere. (2. irudia) 2. irudia. Azido lisofosfatidiko eta esfingosina 1-fosfatoaren bide biosintetiko nagusiak. Bi lisofosfolipidoen mintzetako aitzindarien entzimak eta sintesirako entzimak zehazten dira. S1Pren aurkikuntzarekin batera, uste izan zen haren ekintzak zelula barneko bigarren mezulari edo artekari gisa egiten zituela. Kontzeptu hori bertan behera erori zen S1Prako G proteinari lotzen zaizkion hartzaileak zeudela deskribatu zenean [52], Gai, Gaq, Ga12 eta Gas, azpimotak, zehazki. Gaur egun arte 5 azpimota deskribatu dira (S1P1-S1P5); garunean garrantzitsuena, S1P1 da [53]. 62 Ekaia, 2020, 38, 55-71 Iván Manuel, Marta Moreno-Rodríguez, Jonatan Martínez-Gardeazabal, Iker Bengoetxea de Tena, Estíbaliz González de San Román, Laura Lombardero, Alberto Llorente-Ovejero, Rafael Rodríguez-Puertas 3. LISOFOSFOLIPIDOAK ALZHEIMER GAIxOTASUNEAN 3.1. Azido lisofosfatidikoa eta Alzheimer gaixotasuna Gaur egun ezer gutxi ezagutzen da LPAren zeregina eta haren seinaleztapenari buruz, nahiz eta in vivo eta in vitro ikerketek asaldura neurologikoetan gertatzen diren disfuntzio biokimikoen modulatzaile bezala ekiten duela deskribatu duten. Hala eta guztiz ere, ezaguna da bere parte-hartzea ezinbestekoa dela zenbait mekanismo biologikotan, adibidez, zelula-ugaritzean edota prozesu neuronaletan. Aski ondo ezagutzen dena LPAren sintesirako bideak dira, PLA1 eta PLA2, alde batetik, eta autotaxina, bestetik: LPAren sintesian entzimarik garrantzitsuenak dira (2. irudia). LPAk edota haren biosintesian parte hartzen duten aktoreen garrantzia Alzheimer gaixotasunean erabat finkatu barik dago, baina zenbait ikerketa erlazio hori argitzen saiatzen ari dira. Horrela, autotaxina, LPAren sintesian oso inplikatuta dagoen entzima eta, gainera, ahalmen antioxidatzailea duena, handituta dago Alzheimer gaixotasuna pairatzen duten pazienteen kortex frontalean [54]. LPAren mailak ere handituta daude narriadura kognitibo arinean, Alzheimer gaixotasuna berez garatu baino lehen [55]. Are gehiago, erlazio handia dauka LPAk neurogenesiaren erregulazioarekin. Neurogenesia gutxituta dago hainbat Alzheimer gaixotasuneko eredutan, adibidez Swedish mutazioa daukaten saguetan, zeintzuek giza amiloidea espresatzen duten [56]. Horren ildotik, LPA1 hartzailea ez daukan sagu ereduan, hau da LPA1-entzako knock out sagua, neurogenesiaren gabezia deskribatu izan da [57]. Gainera, LPAren administrazio exogenoak arratoi-eredu bati epe luzerako oroimenaren hobekuntza eragiten diola deskribatu da, eta hobekuntza horrek neurogenesiaren areagotzearekin korrelazionatzen du [58]. Neurogenesia alde batera utzita, Alzheimer gaixotasuneko eredu esperimentaletan, LPAren eraginaren hainbat ebidentzia deskribatu dira. Presenilina 1 (PSEN1) eta APPSwe espresatzen duten Neuro2a zeluletan, hau da, hazkuntza azkarreko saguetako neuroblastoma lerro zelularrean, LPAk b­-amiloide ekoizpena areagotzen du, antza denez, b-sekretasaren (BACE) adierazpena bultzatuz [59]. Aldiz, beste egile batzuen ikerketen arabera, Alzheimer gaixotasunaren eredua den sagu transgeniko bikoitz batean, PSEN1 eta AbPPSwedish mutazioak zeramatzan batean, LPAren hartzailearen aktibazioa eragiten duen agonista baten eraginez, gintonina, b-amiloide deskonposizioa gutxitzen zen eta horrekin batera, memoriaren asaldurak hobetzen ziren [60]. Animalien portaerari erreparatuz, honi buruzko esperimentazioak adierazi duenez, LPA1 hartzailearen deplezioak antsietatea, oroimenaren gaizkiagotzea eta asaldura motoreak eragiten dituzte animalia transgenikoetan; hain zuzen ere, Alzheimer gaixotasuneko pazienteengan ohikoak diren sintomak [61]. https://doi.org/10.1387/ekaia.21399 63 Lisofosfolipidoen eta Alzheimer gaixotasunaren arteko erlazioa: etorkizuneko itu farmakologikoaren bila 3.2. Esfingosina 1-fosfatoa Alzheimer gaixotasunean S1P molekularen banaketa Nerbio Sistema Zentralean zabala da, neurona, astrozito, oligodendrozito eta mikroglian aurkitu baitezakegu, eta antza denez hainbat funtziotan hartzen du parte [62] (3. irudia). Bereziki, esfingolipido hau garrantzitsua da hartzaileak eta erreten ionikoak erregulatzen dituzten mintz-mikrodomeinuak eratzeko [63]. Era berean, Alzheimer gaixotasunean agertzen diren zelularen metabolismoaren asalduretan, estresean eta apoptosiaren erregulazioan garrantzizkoa da esfingosina 1-fosfatoa [64]. Are gehiago, gaixotasunaren hasierako aldietan gertatzen diren aldaketa metabolikoak S1P-ren eta zeramidaren (hau da, konposatu anti-apoptotikoaren eta apoptosiaren aldekoaren) arteko oreka-galeragatik gerta litezke [65]. 3. irudia. LPA1 eta S1P1 hartzaileen lotura funtzionalaren banaketa autorradiografikoa saguaren eta arratoiaren garuneko ebaketa sagitalean. Irudian, LPA1 eta S1P1 lisofosfolipidoen hartzaileen aktibazioa agertzen da, GTPgS[35S] teknika erabilita eta Gi/o proteinen bidezko seinaleztapen sistemaz baliatuz. LPA1 eta S1P1- ren irudietan, zenbat eta kolore ilunagoa orduan eta hartzaileen aktibazio handiagoa; beraz, ikus daiteke hartzaileen aktibazioaren kokapena zabalagoa dela S1P1-ren kasuan LPA1-en kasuan baino. Hortaz, LPA1 hartzaileen aktibazioa substantzia zurian ikus daiteke batez ere; S1P1 hartzailearen aktibazioa, berriz, nagusiki substantzia grisean aurkitzen da. Era berean, tioninarekin egindako tindaketa agertzen da garunean neurketak egin beharreko garun-areak identifikatzeko. Sagua eta arratoiaren ebaketen irudiak ez daude eskala berdinean. 64 Ekaia, 2020, 38, 55-71 Iván Manuel, Marta Moreno-Rodríguez, Jonatan Martínez-Gardeazabal, Iker Bengoetxea de Tena, Estíbaliz González de San Román, Laura Lombardero, Alberto Llorente-Ovejero, Rafael Rodríguez-Puertas Adibideak baino ez diren aipatutako ebidentziek S1P-ren sistema eta Alzheimer gaixotasuna erlazionatzen dituzte. Gaur egun, Alzheimer gaixotasuna duten pazienteengan S1Peko mailak hasierako aldietatik gutxituta daudela erakusten duten frogak daude. Horrela, S1P beraren mailak eta honen sintesi-entzimaren, esfingosina kinasa, alegia, gutxitzea deskribatu da, ez bakarrik hasierako faseetan, baizik eta gaixotasuna diagnostikatu baino lehen ere bai; gertaera hau nabariagoa da adineko emakumeengan [66, 67]. Beste ikerketa batzuen arabera, badira S1Pren degradazio-entzima den S1P liasaren mailen asaldurak ere, baina kasu horretan mailak handituta detektatu dira [68]. Esfingosina 1-fosfatorako hartzaileei dagokienez, G proteinei lotzen zaizkien hartzaile hauen aktibazioak ezinbesteko garrantzia dauka zelularen metabolismo oxidatibo edo nitrosaktiboan eta biziraupen eta zelularen heriotzaren erregulazioan [65]. Ildo horretatik, S1P hartzailearen 1 azpimota zelula immuneen migrazioaren eta hemostasiaren modulatzaile garrantzitsutzat definitua izan da [69]. Hartzaileen garrantzia oso handia izanik, oraindik ez da deskribatu ez adierazpena ez eta haien aktibitatea ere Alzheimer gaixotasunean. Hala eta guztiz ere, gaixotasunaren animalia-ereduetan egindako ikerketetan, agerian geratu da Alzheimer gaixotasunean asaldatuta dauden memoria-prozesuetan hartzaile horien aktibazioaren garrantzia. Esaterako, b-amiloidea gainespresatzen duten gaixotasunaren sagu-eredu desberdinetan, S1P hartzaileen agonisten administrazioak oroimen-asaldurak arintzen ditu, antza denez bere eragin antiinflamatorioarengatik [70-72]. Halaber, fingolimod farmakoak, esklerosi anizkoitza tratatzeko preskribatzen den farmakoak, hain zuzen ere, Ab40 /42aren askapena gutxitzeko ahalmena aurkezten du bai in vitro eta bai in vivo saiakuntzetan [73]. Horri gehituta, AbPP (V171I) mutazioa zeramaten animalia transgenikoetan, transgeneak S1P hartzailea, esfingosina kinasa 2, zeramida kinasa eta Bcl-2 antiapoptotikoaren mRNA gutxitzen zituen, Alzheimer gaixotasunean gertatzen den bezala. Fingolimod-en administrazioak, berriz, mailak igotzen zituen, S1Pren aktibazioak eragin neurobabeslea daukala aditzera emanez [68]. Ebidentzia horiekin, S1P seinaleztapensistemaren modulazioak izan lezakeen potentzial terapeutikoa azaleratzen da, bai Alzheimer gaixotasunarentzat bai beste neuroendekapenezko gaixotasunentzat. 4. ONDORIOAK Laburbilduz, azken urteetan lipidoen garrantzia gero eta handiagoa da, haien izaera hobeto ulertzen baita. Lipidoen eginkizunari buruzko ikuspegia zabaldu den heinean, tradizionalki egotzi zaien funtzioen kopurua ere handitu egin da. Lipidoen artean batzuk eragin neurotransmisore nabariagoa daukate; lisofosfolipidoak, hain zuzen ere. Lisofosfolipidoak zelulen mintzetako fosfolipidoetatik eratorritako espezie lipidoak dira. Zenbait
