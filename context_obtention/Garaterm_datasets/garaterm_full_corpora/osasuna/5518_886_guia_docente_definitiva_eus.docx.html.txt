IKASGAIAREN DESKRIBAPENA ETA TESTUINGURUA Giza Fisiologia ikasgaia bi gradutan irakasten da: Farmaziako eta Giza Nutrizioko eta Dietetikako (GND) Graduetan. Bi kasuetan, aurre-baldintzarik gabeko adarraren oinarrizko ikasgaia da. Farmaziako Graduaren kasuan Medikuntza eta Farmakologia moduluaren parte da; GND Graduaren kasuan, aldiz, Oinarrizko Prestakuntza moduluarena. Gorputzeko organoak eta sistemak nola funtzionatzen duten ulertzeko oinarriak ikasten dira ikasgai honetan; beraz, aurreko ikasturtean (1ngo. mailan) Zelulen eta Ehunen Biologia eta Giza Anatomia ikasgaietan ikasitakoa erabilgarria izango da ikasgai hau egiteko. Bestalde, Giza Fisiologia ikasgaiak honako ikasgaien ulermena ahalbidetzen die ikasleei: -Farmaziako Graduan: Fisiopatologia; Immunologia; Farmakologia I; Farmakologia II; Farmazia Klinikoa eta Farmakoterapia; Osasun Publikoa; Dermofarmazia; Toxicolog√≠a. Ikasgai hauek ikasturte bereko bigarren lauhilabetekoan eta hurrengo ikasturteetan irakasten dira. -GND Graduan: Dietetika Orokorra eta Aplikatua; Osasun Publikoa; Dietoterapia; Talde Espezifikoen Nutrizioa eta Dietetika; Kirolaren eta Garapenaren Biokimika eta Fisiologia; Jatearen eta Edatearen Inguruko Jokabidearen Fisiologia. Ikasgai hauek hurrengo ikasturteetan irakasten dira. Fisiologia ulertzea ezinbestekoa da GND-n eta Farmazian graduatzen diren profesionalentzat. Hona zergatiak: -GND-n, elikagaien azken helburua gorpurtzaren funtzionamendu egokia mantentzea delako. -Farmazian, farmakoen helburua, azken finean, egoera patologikoak prebenitzea, tratatzea eta sendatzea delako, edo beste modu batean esanda, egoera patologikotik egoera fisiologikora bueltatzea albo-ondorio kaltegarririk sortu gabe. Ikasgai honen berezitasun bat zera da, bai Farmaziako bai GND-ko ikasleek eskola magistralak partekatuko dituztela, izan ere bi taldeak fusionatuta daude klase horietan. Horrek esan nahi du ikasgaiaren orientazioak bi profil ezberdin horietarantz joko duela. IKASGAIAREN GAITASUNAK/IKASKETA EMAITZAK Ikasgai honetan honako gaitasun espezifikoak (hau da, ikasgai honenak propioak direnak) garatu behar ditu ikasle bakoitzak: Organismoaren sistema eta aparatu ezberdinek, antolakuntza maila desberdinetan eta osasun egoeran, dituzten zereginak ezagutzea. Homeostasiaren oinarri fisiologikoak ulertzea. Sistema eta aparatuen esplorazio funtzionalerako oinarrizko metodoen erabilgarritasuna ezagutzea, horiek erabiltzen jakitea eta lortzen diren emaitzak ulertzea. Giza fisiologia ulertzea, geroago fisiopatologia, gaixotasunen sorreraren mekanismoak, terapeutika farmakologikoaren oinarriak eta osasunaren mantentzea eta gaixotasunen prebentzioa ulertu ahal izateko. Gaitasun espezifiko horietaz gain, ikasleek zeharkako gaitasunak garatu behar dituzte ere graduan zehar. Laburbilduta, honakoak lirateke: Komunikazioa, bai idatzizkoa bai ahozkoa, modu eraginkorragoan egitea. Talde-lana eta -elkarlana sustatzea. Norberaren mugak ezagututa, auto-ikasketa eta gaitasun profesionalaren berritzea beharrezkoak direla barneratzea, eta eskuragarria den ebidentzia zientifikoetan oinarritzea horiek. Edozein ikasketa-prozesuren bukaeran ikasleek zenbait ikasketa-emaitza lortu beharko lukete; beste modu batean esanda, zenbait gauza egiten eta ulertzen kapazak izan beharko lirateke, eta kapazak direla frogatzeko gai ere. Ikasgai honetako ikasketa-emaitzak honakoak dira; parentesi artean, bakoitza zein gaitasun espezifikorekin zein zeharkakorekin lerrokatzen den adierazten da ere: Giza gorputzaren ikuspegi integrala erakustea (1, I) Giza gorputzaren sistemek eta aparatuek osasun-egoeran dituzten funtzioak deskribatzea (1, I) Gorputzak homeostasia mantentzeko garatzen dituen erantzunak aurresatea (2, I) Organismoak inguruneko aldaketen aurrean garatzen dituen moldapen fisiologikoak identifikatzea (2, I) Elektrofisiologia, funtzio kardiobaskularra eta arnas-funtzioa miatzeko oinarrizko tresnak eta metodologiak ezagutzea eta taldean aplikatzea (3, II) Miaketa funtzionalean lortutako datuak interpretatzen jakitea (3, I, II) Anormala dena edo arautik zein batazbestekotik kanpo dagoena eta benetan patologikoa dena bereizten jakitea (3) Eguneroko erantzun fisiologikoei zein gaixotasunen mekanismoei buruzko kasuak edo buruketak analizatzea, eztabaidatzea eta ebaztea (4, I, II) EDUKIAK I. ATALA: BIOELEKTRIZITATEA Mintz-potentziala eta ekintza-potentziala; sinapsia eta neurotransmisoreak; muskuluaren kitzikakortasuna. II. ATALA: NERBIO-SISTEMA Nerbio-sistemaren antolaketa funtzionala; sistema sentsorialen fisiologia; gorputzeko mugimenduaren kontrola; pentsamenduaren eta emozioen prozesamendua; nerbio-sistema autonomoa eta bere erregulazioa. III. ATALA: ODOLA Odoleko ezaugarriak; plasmaren eta elementu formeen fisiologia. IV. ATALA: FISIOLOGIA KARDIOBASKULARRA Bihotzaren jarduera elektrikoa; bihotz-ponpa; zirkulazio-aparatuaren antolaketa funtzionala; odol-fluxuaren erregulazioa; presio arterialaren erregulazioa; zirkulazio kapilarra eta linfatikoa. V. ATALA: ARNAS-FISIOLOGIA Aireztapenaren mekanika; gasen barreiadura albeoloan; gasen garraioa odolean; aireztapenaren erregulazioa. VI. ATALA: DIGESTIO-APARATUAREN FISIOLOGIA Listu-jariaketa, murtxikapena eta irensketa; urdail-fisiologia; gibelaren, behazun-xixkuaren eta are exokrinoaren fisiologia; heste meharraren eta heste lodiaren fisiologia; digestio- eta xurgapen-prozesuak. VII. ATALA: GILTZURRUN-FISIOLOGIA Giltzurrunaren funtzioak; iragazketa glomerularra; tubuluen funtzioa; mikzioa; osmolaritatearen eta bolemiaren erregulazioa; azido/base orekaren erregulazioa. VIII. ATALA: SISTEMA ENDOKRINOAREN FISIOLOGIA Hormonen ekintza-mekanismoak; hormona tiroideo metabolikoak; kaltzemiaren eta fosfatemiaren erregulazio hormonala; gluzemiaren erregulazioa; giltzurrun gaineko guruinaren fisiologia; hipotalamo/hipofisia ardatza; ugalketaren erregulazio endokrinoa. IX. ATALA: LARRUAZALA Larruazalaren eta larruazal-erantsiaren fisiologia. X. ATALA: TERMOERREGULAZIOA Gorputzeko tenperaturaren erregulazioa. METODOLOGIA Eskola magistralak Eduki teorikoak eskola magistralen bidez landuko dira ikasgelan. Irakasleek kontzeptuak eta irudiak jasotzen dituzten ppt aurkezpenak erabiliko dituzte, kontzeptu berrien ikasketa errazten duten irudiekin eta testuekin. Ikasleen parte hartzea sustatu egingo da, horretarako galderentzat, eztabaidentzat edota ikasleen ulermen-maila analizatzea ahalbidetzen duten jarduera motzentzat espazioak utziko dira. Ikasgelako praktikak Horietan kasuak edo buruketak ebatziko dira taldean, ikasgai honetan eta aurreko ikasgaietan jasotako ezaguera teorikoak erabiliz horretarako. Metodologia aktiboak erabiliko dira, banakakoak zein taldekoak, entregagaiekin zein entregagairik gabekoak; adibidez, Gidatutako Buruketen Ebazpena (GPS) edo Aronson-en Puzleak erabiliko dira. Irakasleak modu horretako metodologiak erabiltzeko trebatuta daude, DOITU programari esker. Laborategiko praktikak Laborategiko praktikak 5 orduko saioetan egiten dira. Horietan elektrofisiologia, funtzio kardiobaskularra eta arnas-funtzioa miatzeko oinarrizko tresnak eta metodologiak erabiltzen ikasiko dute. Saioak irakaslearen sarrera teoriko motz batekin hasiko dira, metodologiaren oinarri teorikoa azalduko du horrek eta zer nolako emaitzak lortzen diren eta nola interpretatzen diren. Ondoren, lehenengo atal batean, irakasleak aipatutako miatze-tresnak nola erabili azaldu eta erakustaldi praktikoa egingo du. Jarraiki ikasleak bikoteka edo taldeka antolatuko dira eta miaketak egingo dizkiete batzuek besteei. Azkenik ikasleak taldeka antolatu eta miatze funtzionalen emaitzak analizatu eta interpretatu beharko dituzte taldean. Interpretazioak praktiketako entregagai batean jasoko dituzte irakasleek. IRAKASKUNTZA MOTAK Eskola mota M S GA GL GO GCL TA TI GCA Ikasgelako eskola-orduak 56 9 25 Ikaslearen ikasgelaz kanpoko jardueren orduak 84 13,5 37,5 EBALUAZIO-SISTEMAK EBALUAZIO JARRAITUAREN SISTEMA EBALUAZIO MISTOAREN SISTEMA AZKEN EBALUAZIOAREN SISTEMA KALIFIKAZIOKO TRESNAK ETA EHUNEKOAK GARATU BEHARREKO PROBA IDATZIA TEST MOTATAKO PROBA AHOZKO DEFENTSA PRAKTIKAK EGITEA (ARIKETAK, KASUAK EDO BURUKETAK) BANAKAKO LANAK TALDE LANAK (ARAZOEN EBAZPENAK, PROIEKTUEN DISEINUAK) LANEN, IRAKURKETEN... AURKEZPENA PORTFOLIOA OHIKO DEIALDIA: ORIENTAZIOAK ETA UKO EGITEA Ebaluazio-sistema mistoa izango da. Alde batetik notaren %70a azken azterketan lortuko dute ikasleek. Azterketa hau gainditu egin behar da ikasgaia gainditzeko. Bestalde,ebaluazio jarraitua ere egingo da. Azken notaren %30era arte lor daiteke ikasgaian zehar planteatuko diren eginkizunak modu zuzenean ebatziz: 1) Laborategiko Praktikak. Ikasgaia gainditzeko laborategiko praktika guztiak gainditu behar dira. Gainera, praktika-koadernoa jasoko da. Praktikak eta entregagaia modu egokian egiteak azken notaren %10eko balioa izango du. 2) Ikasgelako Praktikak. Bertaratzea borondatezkoa da. Praktiketan banaka zein taldean egin beharreko zenbait entregagai jasoko da. Azken notaren %20 balioko dute. Halaber, titulazioaren zeharkako gaitasunak ere ebaluatu egingo dira: ikaslearen ahozko eta idatzizko komunikazio-gaitasuna eta taldean lan egiteko gaitasuna (bakoitzak 0.15 puntu). Zeharkako konpetentziak bai gelako bai laborategiko praktiketan landuko ditugu, eta horien ebaluazioarekin batera baloratuko dira. OHARRA: Aurreko kurtsoetan laborategiko praktikak egin eta txostena eman zuten ikasleek ebaluazio jarraituari uko egiteko aukera edukiko dute notaren %100 azterketa finalean lortuz. Horretarako, dagokion eskaria entregatu beharko dute Fisiologia Sailean ikasturteko lehenengo bi asteetan. Halaber, araudiak jasotako egoeretan dauden eta ebaluazio jarraituari uko egin nahi dioten ikasleek ere dagokion eskaria entregatu beharko dute Fisiologia Sailean ikasturteko lehenengo bi asteetan. EZOHIKO DEIALDIA: ORIENTAZIOAK Ebaluazio-sistema mistoa izango da. Notaren %70a azken azterketan lortuko dute ikasleek. Azterketa hau gainditu egin behar da ikasgaia gainditzeko. Bestalde, ikasgaiaren irakurtze-aldian zeharreko ebaluazio jarraituan lortutako nota gorde egingo da deialdi honentzat. NAHITAEZ ERABILI BEHARREKO MATERIALAK Moodle plataforman eskegita dagoen materiala (kontrakoa adierazten ez denean). Klasean landutako materiala: diapositibak, artikuluak, bideoak, dokumentuak eta abar. Azalpenetatik eratorritako komentarioak, irakaslearen zein ikasleen galderak eta abar.
