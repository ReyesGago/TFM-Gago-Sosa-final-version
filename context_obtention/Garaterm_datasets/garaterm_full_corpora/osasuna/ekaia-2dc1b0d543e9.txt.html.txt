LABURPENA: Endometriosia (EM) emakumeen artean ezgaitasuna eta antzutasuna sor ditzakeen gaixotasun prebalentea den arren, oraindik ez da argitu bere fisiopatologian eragiten dituzten faktoreak. Azken urte hauetan, argitaratutako ikerketek ingurumeneko disruptore endokrinoekiko (EDC) esposizioak EMn eragin dezakeela iradokitzen dute, eta orain arteko ebidentzia identifikatzeko, lan honen helburua berrikuspen sistematiko bat burutzea da. Horretarako, PRISMA metodologia erabiliz, 2012-2022 bitartean EDC-ekiko esposizioa eta EM-ari buruz egindako ikerketen bilaketa bibliografiko bat burutu zen PubMed, ScienceDirect eta Scopus datu baseetan. Guztira inklusio irizpideak betetzen zituzten 26 artikulu identifikatu ziren. Ikerketa gehienetan asoziazio positiboa eman zen gutxienez EDC baten eta EM-aren artean. BPA-ren kasuan, zazpi artikuluetatik bostetan asoziazio positiboa eman zen, bentzofenonen kasuan hirutik bitan, eta PFAS (PFOS, PFOA , PFNA, PFDA, PFBS) kasu guztietan. Parabenoak eta pestizida organofosforatuak artikulu bakarrean aztertu ziren, asoziazio positiboa erakutsiz. Aldiz, ftalatoetan eta metaletan orokorrean emaitzak kontraesankorrak izan ziren. Pb-ren kasuan, posiblea da maila baxuetan soilik izatea arrisku faktorea. Emaitzek argi erakusten dute oraindik ikerketa gutxi egin direla EM-an EDC-ekiko esposizioak duten eragina aztertzen. Egin diren ikerketa batzuek erlazionatuta daudela iradokitzen duten arren, alborapen arazoak eta beraien arteko desberdintasun metodologikoak direla eta, ebidentzia sendorik ez dagoela esan daiteke. Ikerketa gehiagoren beharra dago aztertu diren EDC-ekiko esposizioak EM-an duen eragina aztertzeko eta mekanismoak argitzeko. HITZ GAKOAK: berrikuspen sistematikoa, endometriosia, disruptore endokrinoak, ikerketa epidemiologikoak Kutsatzaileen laburdurak: 2,4OH-BP: 2,4-dihidroxibentzofenona 2OH-4MeO-BP: 2-hidroxi-4-metoxibentzofenona 4-OH-BP: 4-hidroxibentzofenona As: Artsenikoa BP1: 1-bentzofenona BP3: 3-bentzofenona BPA: Bisfenol A BPF: Bisfenol F BPS: Bisfenol S BuP: Butilparabenoa Cd: Kadmioa Cr: Kromoa Cu: Kobrea DEHP: Dietil hexil ftalatoa EtP: Etilparabenoa HCH: Hexakloroziklohexanoa Hg: Merkurioa IMPY: 2-isopropil-4-metil-6-hidroxipirimidinoa MCMHP: Mono-[(2-karboximetil) hexil] ftalatoa MCPP: Mono (3-karboxipropil) ftalatoa MECPP: Mono (2-ethil-5-karboxifentil) ftalatoa MEHHP: Mono (2-etil-5-hidroxihexil) ftalatoa MEHP: Mono (2-ethilhexil) ftalatoa MEOHP: Mono (2-etil-5-oxohexil) ftalatoa MeP: Metilparabenoa EKAIA (2023), artikulua prentsan/article in press. https://doi.org/10.1387/ekaia.24799 Ainara Lopez eta lankideak Behin-behineko bertsioa (euskara-orrazketaren faltan). 4 1. SARRERA Endometriosia (EM) etiologia ezezaguneko faktore anitzeko gaixotasuna da, umetokitik kanpo endometrio-ehuna agertzea eta haztea eragiten duena, hanturazko erreakzio bat sorraraziz inplantazioeremuan [1]. Ondorioz, kaltetutako emakumeek sabeleko min kronikoa dute, askotan desgaigarria dena, eta ugalkortasun arazo larriak izaten dituzte. EM-ak ugaltze-adinean dauden emakumeen % 10 ingururi eragiten diola kalkulatzen da, pelbiseko min kronikoa edo/eta ugalkortasun-arazoak dituzten emakumeetan portzentaia % 50era igotzen delarik [2]. Gaixotasunaren bilakaera progresibo eta errepikakorrak ondorio larriak dakartza emakumeen osasun fisiko, sexual eta emozionalean [3], eta kostu ekonomiko izugarriak ditu. Orain dela gutxi argitaratutako berrikuspen batek, 2022.urtean pazienteko eta urteko izandako gastu medikoa 1459-20239 US$-ekoa zela kalkulatu zuen, eta zeharkako gastuak (baja medikoak adibidez) beste 4572-14079 US$-ekoa, gaixotasunak eragindako gastua beste gaixotasun kroniko batzuen antzerakoa izanik, hala nola, artritis erreumatoidea [4]. Prebalentzia handia eta ondorio sozioekonomiko garrantzitsuak izan arren, gaixotasunaren etiopatogenia, hau da, gaixotasuna sortzeko kausak eta mekanismoak, partzialki baino ez da argitu. EM-aren garapenean genetikak eragin handia duen arren, azken urteetan ingurumen faktore desberdinek gaixotasunaren garapenean eragiten dutela behatu da, horien artean disruptore endokrinoak [5], [6]. Disruptore endokrinoak (Endocrine Disruptor Chemicals, edo EDC hemendik aurrera) hormona endogenoak imitatzen edo blokeatzen dituzten konposatu sintetiko exogenoak dira, sistema endokrinoa oztopatzen dutelarik. Kosmetikoetan, zainketa pertsonaleko produktuetan, eguzkitako kremetan, plastikoetan, elikagaiak biltzeko paperetan zein ehunetan eta baita pestizidekin tratatutako elikagaietan aurkitzen diren konposatuak dira [7] beraiekiko esposizioa saihestezina eta etengabea bihurtu delarik [8] . EDC batzuk erdi-bizitza luzea izateko diseinatuta daude, hau da, hilabete, urte edo hamarkadetan zehar egoten dira ingurumenean eta giza gorputzean eta elikadura-katean biomagnifikazioa jasaten dute. Hori dela eta EDC iraunkorrak bezala ezagutzen dira [9]. EDC ez- iraunkorrek, ordea, gutxi irauten dute ingurunean, gainera giza gorputzean azkar metabolizatzen direnez eta iraitzi egiten direnez, ez dute metatzeko joerarik, baina beraien erabilera hain hedatua dagoenez, ingurumen esposizioa etengabea da (). EDC-en disrupzio efektua dela eta, konposatu hauek hormonekin erlazionatutako hainbat gaixotasunekin erlazionatu dira, hala nola bularreko edo endometrioko minbiziarekin [10], baita emakumeen beste baldintza batzuekin, hala nola, obulutegi polikistikoaren sindromearekin [11] edo EM-arekin [12] EKAIA (2023), artikulua prentsan/article in press. https://doi.org/10.1387/ekaia.24799 Ainara Lopez eta lankideak Behin-behineko bertsioa (euskara-orrazketaren faltan). 5 Azken urte hauetan EDC-ek endometriosiaren etiopatogenian duten rola ikerketa epidemiologiko eta esperimental desberdinen ardatza izan da, gaixotasuna garatzeko arrisku-faktore potentzialak izan daitezkeela edo direla agerian utziz [5], [6]. Hala ere, ikerketa hauen artean heterogeneitate handia dago diseinu, aztertutako EDC mota, diagnostiko metodo eta aztertutako laginaren aldetik, eta horrek zaildu egiten du ondorio argiak ateratzea. Hori dela eta, lan honen helburua EDC-ekiko esposizioa eta EM-aren arteko erlazioaren ebidentzia zientifikoa aztertzea da, dauden hutsuneak identifikatzeko asmoz. 2. METODOAK Berrikuspen sistematiko baten bidez, EM-an EDC-ekiko esposizioaren efektuei buruzko informazioaren analisia egin da. Berrikuspena egiteko PRISMA deklarazioa jarraitu da. Alborapen arriskua gutxitzeko, bilaketa egin aurretik metodologiaren ezaugarriak ezarri ziren: inklusio eta esklusio irizpideak eta informazio iturriak. 2.1. Bilaketa estrategia Artikuluen bilaketa 2022-ko azaroaren 23 eta 24-ean egin zen, PubMed, ScienceDirect eta Scopus datu baseetan. Bilaketa zehatza egiteko MeSH (Medical Subject Heading) terminoak erabili ziren: Pubmeden bilaketa algoritmoa ondorengoa izan zen (("Environmental Pollutants"[Mesh] OR "Environmental Exposure"[Mesh] OR "Environment"[Mesh] OR "Pesticides"[Mesh] OR "Endocrine Disruptors"[Mesh]) AND "EMs"[Mesh]). Ikerketa mota zehazteko "Cohort Studies"[Mesh], "CaseControl Studies"[Mesh], "Cross-Sectional Studies"[Mesh], “Clinical trial”[Publication Type] eta “Observational Study”[Publication Type] terminoak erabili ziren. Gainera, terminoak tituluan, laburpenean edota hitz gakoetan agertzea ezarri ziren. Sciencedirect webgunean, (("Environmental Pollutants " OR "Pesticides" OR "Endocrine Disruptors") AND "EMs") algoritmoa erabili zen. Ikerketa mota zehazteko “Research articles” determinatzailea erabili zen. Azkenik determinatzaileetan 2012-tik aurrera argitaratutako artikuluetara mugatu zen. Scopus webgunean, (("Environmental Pollutants " OR "Pesticides" OR "Endocrine Disruptors") AND "EMs") algoritmoa erabili zen, terminoak tituluan, laburpenean edota hitz gakoetan agertzea ezarriz. Ikerketa mota zehazteko, determinatzaileen hitz gakoen atalean, “cohort analysis”, “controlled study”, “mayor clinical study”, “case-control studies”, “case control studies” eta “epidemiology” terminoetara mugatu zen. Pestizida organokloratu, dioxina, PCB eta sustantzia polibromatuen inguruko berrikuspen sistematiko eta meta-analisi batek erakutsi zuen hauekiko esposizioak EM izateko arriskua handitzen zuela [13]. Horren ostean kutsatzaile hauek EKAIA (2023), artikulua prentsan/article in press. https://doi.org/10.1387/ekaia.24799 Ainara Lopez eta lankideak Behin-behineko bertsioa (euskara-orrazketaren faltan). 6 aztertzen dituen ikerketa bakarra argitaratu zen, eta ildo beretik doazen emaitzak behatu zituen. Esklusio irizpideen arabera (1.Taula) eta bikoiztutako artikuluak baztertu ondoren, 23 artikulu sartu ziren berrikuspenean (1. Irudia). 1.Taula: Inklusio eta esklusio irizpideak Inklusio irizpideak Esklusio irizpideak 2012-2022an argitaratuta Esposizioa haurdunaldian Ikerketa klinikoak eta behaketazko ikerketak Polimorfismo genetikoak pairatzea EDC-ak gorputzeko matrize batean neurtuak In vitro eta animaliekin egindako ikerketak Berrikuspen bibliografikoak eta meta-analisiak Pestizida organokloratuak, PCB, sustantzia polibromatuak, dioxinak 3. EMAITZAK Berrikuspen sistematikoan 23 artikulu sartu ziren, guztiak behaketazko ikerketak izanik. EDCen eta EM-aren arteko erlazioa aztertzeko, artikuluak kimikoen arabera sailkatu ziren. Ikerketen ezaugarriak eta emaitzak 2. eta 3. taulan adierazi dira. 1. Irudia. Fluxu diagrama. Ikerketen aukeraketa eta bilaketa estrategia. Berrikuspenean sartutako ikerketa kopurua eta hauetan EM-arekin aurkitutako asoziazio mota 2. Irudian laburtzen dira. Laburbilduz, gehien ikertutako EDC mota bisfenolak izan dira, eta EDC desberdinetan ikerketek emaitza kontrajarriak izan dituzten arren, asoziazio positibodun (kutsatzaileek kontzentrazio altuagoak EM-aren arriskua handitzen duenekoa) ikerketen kopurua altuagoa izan da asoziazio negatiboa edo asoziazio-eza erakutsi duten ikerketena baino. 2. Irudia: Berrikuspenean sartu diren artikulu kopurua kutsatzaile mota bakoitzeko, eta EM-ak EDCekin izandako asoziazio mota bakoitzeko (positiboa, negatiboa eta asoziazio-eza) aurkitu diren artikulu kopurua. 3.1. BIZITZA LABURREKO KUTSATZAILEAK BPA eta EM-aren arteko erlazioa zazpi artikuluetan aztertu da. Bost artikuluetan gorputzeko BPA mailen eta EM-aren arteko erlazio positiboa ikusi zen [14]–[18]. Ikerketa hauetako batetan, gainera, gorputzeko BPA mailetaz gain, laneko esposizioa ere aztertu zuten (lan mota, babes ekipamendua eta lan egindako denbora), asoziazio positiboa aurkituz [15]. Beste bi ikerketetan, ordea, ez zen erlaziorik ikusi [19], [20]. BPA-z gain BPF eta BPS mailak aztertu zirenean, ez zen asoziaziorik behatu [16]. Ftalatoei dagokienez, sei artikulutan aztertu zen EM-arekiko erlazioa, lautan detektatu zelarik erlazio esangarria [20]–[23]. Ikerketa bakoitzak ftalato desberdinak aztertu zituen. MEHP-aren eraginari dagokionez, emaitza kontrajarriak egon ziren, asoziazio negatiboa [22] zein positiboa [20] behatu baitira. Azken ikerketa honetan, erlazio positiboa ikusi zen beste ftalato batzuekin ere, hala nola MOP, MECPP, MCMHP, MEOHP, MEHHP, MCPP eta MBP. MnBP ere positiboki erlazionaturik egon zen gaixotasunarekin [21], eta DEHP mailak EM-aren garapen graduarekin zuzenki erlazionatuta daudela ikusi zen beste ikerketa batean [23]. Ikerketa batek ez zuen inolako asoziaziorik behatu [24]. Parabenoei buruz ikerketa bakar bat aurkitu zen [25], eta soilik MeP egon zen asoziaturik gaixotasunarekin, erlazioa positiboa izanik. Bentzofenonei dagokienez, emaitza kontrajarriak erakutsi zituzten hiru ikerketetan aztertu dira. Batek BP3-aren eta gaixotasunaren arteko asoziaziorik aurkitu ez bazuen ere [14], beste batek asoziazio positiboa behatu zuen [25]. Era berean, artikulu honetan BP1 ere positiboki asoziatu zen gaixotasunarekin, 4-OH-BP-k erlaziorik izan ez zuen bitartean. Hirugarren 0 1 2 3 4 5 6 7 8 Bisfenolak Ftalatoak Parabenoak Bentzofenonak Pestizida organofosforatuak Metalak eta oligoelementuak PFAS Ikerketa kopurua Kutsatzaile mota Asoziazio positiboa Asoziazio negatiboa Asoziaziorik ez EKAIA (2023), artikulua prentsan/article in press. https://doi.org/10.1387/ekaia.24799 Ainara Lopez eta lankideak Behin-behineko bertsioa (euskara-orrazketaren faltan). 9 ikerketan 2OH-4MeO-BP, 4OH-BP eta 2,4OH-BP mailak neurtu ziren, baina bakarrik azken hau egon zen asoziatuta EM-arekin, erlazioa positiboa izanik [26]. Pestizida organofosforatu eta piretroideen eta EM-aren arteko erlazioa artikulu bakarrean aztertu zen [27]. Neurtu ziren metabolitoetatik soilik IMPY eta TCPY-k erakutsi zuten asoziazioa gaixotasunarekin, erlazioa positiboa izanik. Metal astun eta oligoelementuak sei artikuluetan aztertu ziren. Ikerketa hauetan elementu desberdinak neurtu ziren arren, Pb eta Cd guztietan aztertu ziren. Hiru ikerketek behatu zuten Pb mailen eta EM-aren arteko erlazio positiboa [28]–[30]. Hala ere, Pb gernuan beharrean odolean neurtu zenean, erlazio negatiboa ikusi zen [31]. Pb mailak altu eta baxu moduan sailkatzean (baxua 5 ug/dL), asoziazio positiboa soilik maila baxuekin ikusi zen [28]. Cd-ri dagokionez, emaitza kontraesankorrak ikusi dira, asoziazio positiboa [29], negatiboa [32], zein asoziazio eza behatu delarik [28]. Azken ikerketa honetan, ordea, Pb-rekin erlazio sinergikoa behatu zuten [28]. Beste bi ikerketetan, Cd maila altuagoak aurkitu zituzten EM-dun emakumeetan, baina ez esangarriki [30], [31]. Aztertu ziren gainontzeko elementuei dagokienez, emaitza kontrajarriak erakutsi zituzten. Hg-ri erreparatuz, asoziazio positiboa [24], [29], zein negatiboa [30], [32] behatu zen. Cr eta Cu aztertzean ere, asoziazio positiboa [32] zein asoziazio eza [30] ikusi ziren. As-ren kasuan ere, asoziazio positiboa [29] eta erlaziorik eza behatu zen [32]. Antzera, Zn-ari dagokionez, EM-arekin asoziazio negatiboa behatu zen ikerketa batetan [30], baina beste ikerketa batek ez zuen erlaziorik ikusi [32]. 3.2. KUTSATZAILE ORGANIKO IRAUNKORRAK PFAS eta EM-aren arteko erlazioa hiru artikuluetan aztertu zen. Bi ikerketetan behatu zen PFNA, PFOA eta PFOS en asoziazio positiboa gaixotasunarekin [33], [34]. Hala ere, hauetako ikerketa batean, kirurgia jasandako emakumeetan bakarrik ikusi zen erlazioa [33]. PFBS-ri [35] eta PFDA-ri [33] dagokienez, asoziazio positiboa erakutsi zuten EM-arekin, nahiz eta PFDA-ren kasuan kirurgia jasandako emakumeetan bakarrik izan. Hala ere, erlazio negatiboak ere behatu dira PFNA, PFHxS eta PFHpA eta EM-aren artean [35], baina sentikortasun analisietan haurdunaldirik izan ez zuten emakumeetara mugatzean, ez zen asoziaziorik ikusi. 2.Taula: Berrikuspen bibliografikoan aurkitutako ikerketak eta beraien ezaugarriak. Bizitza laburreko kutsatzaileak. Kutsatzaile mota Ikerketa mota Populazioa EM diagnostikoa Kimikoak Emaitzak Ikerketa Bisfenolak Zeharkakoa n=700 (53 EM, 107 umetoki fibroma, 540 osasuntsu) Aitortua BPA gernuan Asoziazio positiboa BPA eta EM artean W. Lee et al (2022) [14]. AEB. NHANES (2003- 2004;20052006) 20-54 urte Kasu kontrol n=128 (68 kasu, 60 kontrol) Laparoskopia BPA gernuan eta peritoneo fluidoan Gernuko BPA maila altuagoa EM taldean desberdintasuna Simonelli et al (2016) [15]. Italia. 16- 60 urte Kasu kontrol n=124 (35 kasu EM, 89 kontrol) Laparoskopia eta biopsia BPA, BPF eta BPS gernuan Erlazio positiboa BPA eta EM artean BPF eta BPS eta EM erlaziorik ez Peinado et al (2020) [16]. Espania. EndEA ikerketa (2018-2019). 20- 54 urte Kasu kontrol n=100 (50 kasu OEM, 50 kontrol) Laparoskopia. Kontrol taldean ekografia BPA gernuan Asoziazio positiboa BPA eta OEM artean Rashidi et al (2017) [17]. 20-54 urte EKAIA (2023), artikulua prentsan/article in press. https://doi.org/10.1387/ekaia.24799 Ainara Lopez eta lankideak Behin-behineko bertsioa (euskara-orrazketaren faltan). 14 artean 42 EM ez larriarekin eta 24 EM larriarekin taldearekin alderatuz. Aldiz, gernuan, Pb maila altuagoak EM larria dutenetan beste taldeekin konparatuz 20-40 urte Parekatze kohortea n=604 (473 kirurgia jasandakoak, 131 kirurgia gabekoak) Kirurgia taldean laparoskopia edo laparotomia, kirurgia gabekoan RMN Odolean Cd, Hg, Pb. Gernuan: Hg, Pb, Cd, Sb, Ba, Cs, Cr, Co, Cu, Be, Mn Asoziaziorik ez kirurgia gabeko taldean. Kirurgia taldean, odolean Cd eta EM arteko erlazio negatiboa egon da. Cr eta Cu erlazio positiboa. Pollack et al (2013) [32]. AEB. ENDO ikerketa (2007-2009). 18- 44 urte Zeharkakoa n=1204 (151 umetokiko mioma, 1053 kontrol; 77 EM, 1127 kontrol) Aitortua Cd, Pb, Hg gernuan Hg eta EM-aren artean asoziazio positiboa Zhang et al (2021) [24]. AEB. NHANES (2001-2006) 20-54 urte AEB: Amerikar Estatu Batuak RMN: Erresonantzia magnetiko nuklearra EKAIA (2023), artikulua prentsan/article in press. https://doi.org/10.1387/ekaia.24799 Ainara Lopez eta lankideak Behin-behineko bertsioa (euskara-orrazketaren faltan). 15 3.Taula: Berrikuspen bibliografikoan aurkitutako ikerketak eta beraien ezaugarriak. Kutsatzaile organiko iraunkorrak. AEB: Amerikar Estatu Batuak RMN: Erresonantzia magnetiko nuklearra Kutsatzaile mota Ikerketa mota Populazioa EM diagnostikoa Kimikoak Emaitzak Ikerketa PFAS Parekatze kohortea n=600 (473 kirurgia jasandakoak, 127 kirurgia gabekoak) Kirurgia taldean laparoskopia edo laparotomia, kirurgia gabekoan RMN PFOS, PFOA, PFNA, PFDA, PFHxS, PFHpA, PFUA, PFDoA eta PFOSA odolean. Kirurgia taldean, EM-a positiboki asoziaturik PFOS, PFOA, PFNA eta PFDA-arekin Buck Louis et al (2012) [33]. AEB. ENDO ikerketa (2007-2009). 18- 44 urte Zeharkakoa n=749 (54 EM, 695 osasuntsu) Aitortua PFOA, PFOS, PFHxS, EPAH, MPAH, PFDA, PFBS, PFHpA, PFNA, PFUA eta PFDoA odolean EM-ak erlazio positiboa dauka PFOA, PFOS eta PFNA odol mailekin: Campbell et al (2016) [34]. AEB. NHANES (20032004;2005-2006) 20 eta 50 urte Kasu kontrol n=335 (antzutasuna arazoekin) (158 kasu EM, 178 kontrol) Kirurgia PFDoA, PFUA, PFDA, PFNA, PFOSA, PFOS, PFOA, PFHpA, PFHxS eta PFBS odolean PFBS positiboki asoziaturik EM-ak eragindako antzutasunarekin Wang et al (2017) [35]. Txina. (20142015) 20-45 urte EKAIA (2023), artikulua prentsan/article in press. ISSN: 0214-9001 https://doi.org/10.1387/ekaia.24799 e-ISSN: 2444-3255 Behin-behineko bertsioa (euskara-orrazketaren faltan). ©UPV/EHU Press 1 *Harremanetan jartzeko/ Corresponding author: Amaia Irizar Loibide, Medikuntza eta Erizaintza Fakultatea, Euskal Herriko Unibertsitatea UPV/EHU, Sarriena auzoa z/g 48940. https://orcid.org/0000-0003-0307-3558, amaia.irizar@ehu.eus. Nola aipatu / How to cite: López, Ainara; Barroeta, Ziortza;.López de la Calle, Sara; Jimeno-Romero, Alba; González-García, Bárbara-Paola; García-Santiesteban, Iraia; Irizar, Amaia (2023). >, Ekaia, 45, xx-xx. (https://doi.org/10.1387/ekaia.24799) Jasoa: apirilak 28, 2023; Onartua: urriak 4, 2023. ISSN 0214-9001-eISSN 2444-3225 / © 2023 UPV/EHU Obra Creative Commons Atribución 4.0 Internacional-en lizentziapean dago 4. EZTABAIDA EDC-ak, duten efektu estrogenikoarengatik interes handikoak dira EM-aren etiologian [1], [2]. Hori dela eta, ikerketa epidemiologiko desberdinak egin dira azken urteotan emakumeen esposizioa eta gaixotasunaren arteko asoziazioa aztertzeko. Berrikuspen honetan aztertutako ikerketa gehienetan asoziazioa behatu da gutxienez toxiko baten eta EM-aren artean. Hala ere, emaitza kontraesankor anitz eman dira, EM-aren fisiopatologian disruptore endokrinoen paperari buruzko ikerketa gehiago behar dela islatuz. 4.1. BIZITZA LABURREKO KUTSATZAILEAK BPA-ari dagokionez, ikerketa gehienetan BPA eta EM-aren artean asoziazio positiboa ikusi zen [14]–[18]. Beraz, BPA EM-aren arrisku faktorea izan daitekeela adierazten dute. Animalietan eta in vitro egindako ikerketak bat datoz emaitza hauekin. Animalietan, BPA-k miometrioa loditzen duela [36] eta guruin epitelioaren proliferazioa eragiten duela ikusi da [37]. Gainera, arratoietan pubertaroa aurreratzen du [38] eta kalte oxidatiboa eta inflamazio seinaleen aktibazioa eragiten du [39]. Hala ere, aztertutako bi artikuluetan ez zen erlaziorik ikusi [19], [20]. Emaitza kontraesankor hauen zergatia ikerketen artean dauden desberdintasunak izan daitezke. Alde batetik, ikerketetako batek lagin tamaina murriztua izateak asoziazioa detektatzeko beharrezkoa litzatekeen potentzia estatistikorik ez izatea eragin zezakeen [19]. Bestetik, bigarren ikerketa aurrera begirako kohorte ikerketa zen eta, autoreek zioten bezala, baliteke, autoreek aipatzen duten bezala, esposizioaren eta diagnostikoaren arteko denbora tartea laburregia izatea oraindik erlazio bat ikusi ahal izateko [20]. Ftalatoen kasuan, ikerketek emaitza kontraesankorrak izan zituzten, asoziazio positiboak [20], [21], [23], negatiboak [22], eta asoziazio-eza behatu baitziren [19], [24]. Kontutan hartu beharra dago ikerketen arteko desberdintasunek hemen ere eragin handia izan zezaketela. Asoziaziorik aurkitu ez zen ikerketetako batetan [24], beste ikerketekin konparatuz metodo diagnostiko desberdina erabili zuten EKAIA (2023), artikulua prentsan/article in press. https://doi.org/10.1387/ekaia.24799 Ainara Lopez eta lankideak Behin-behineko bertsioa (euskara-orrazketaren faltan). 17 (emakumeek aitortuta, laparoskopia beharrean). Gainera, asoziaziorik aurkitu ez zuten bi ikerketetako batetan lagin tamaina oso txikia izan zen [19] eta potentzia estatistiko baxua izatea eragin zezakeen. Horretaz gain, zenbait artikuluetan toxikoen detekzio portzentaiak baxuak izan ziren, eta ftalatoak neurtzeko erabili zen matrize biologikoa desberdina izan zen, batzuetan gernuan neurtu baitziren eta beste batzuetan, odolean. Ftalatoak azkar hidrolizatu eta metabolizatzen dira gernu bidez kanporatu aurretik [40] eta honengatik ezin dira alderatu gernuan eta odolean neurtutako mailak [41]. Beraz, orain arteko ikerketen arabera, ezin esan daiteke ftalatoak EM-aren arrisku faktoreak direnik. Kosmetikoetan aurki daitezkeen EDC-ei dagokienez, parabenoekin hasita, ikerketa bakarra egin da orain arte [25], eta asoziazio positiboa ikusi zuten MeP-arekin. In vitro egindako ikerketetan parabenoen efektu estrogenikoa baieztatu da eta umetokiaren loditzea eragiten duela aztertu da [42], [43]. Bentzofenonei dagokienez, BP1, BP3 eta 2,4OH-BP aztertutako hiru artikuluetatik bitan egon ziren EM-arekin asoziaturik [25], [26]. Hirugarrenean, erlazio falta EM-ren klasifikazio alborapen batengatik izan liteke [14]. Izan ere, sailkapena emakumeen aitortzan oinarritu zen, eta ez proba diagnostikoetan. Bentzofenonak eta EM-aren arteko erlazioa aztertzen duen animalietan egindako ikerketarik ez dagoen arren, in vitro ikerketetan ikusi da bentzofenonak xenoestrogeno indartsuak direla [44]–[46]. Hau dela eta, EM-aren garapenean eragin dezakete, eta ikerketa epidemiologikoetan egindako emaitzekin bateragarriak izango lirateke. Bizitza laburreko pestizidei dagokienez, EM-arekin erlazionatzen dituen ikerketa bakarrak asoziazio positiboa aurkitu zuen IMPY eta TCPY metabolitoen eta gaixotasunaren artean [27]. Hala eta guztiz ere, emaitza hauek kontu handiz aztertu behar dira, metabolito batzuen detekzio portzentaia baxua izan zelako. In vitro ikerketek erakutsi dute pestizida organofosforatuak xenoestrogeno indartsuak direla eta estres oxidatzailea eragiteko gai direla [47]. Beraz, ikerketa gehiago behar dira datu hauek baieztatzeko. Metal astun eta oligoelementuen eta EM-aren arteko erlazioa aztertu duten ikerketa guztiek Cd eta Pb neurtu dituzte, beste elementu batzuez gain. Izan ere, bi metal hauek gorputzean gutxinaka metatzen diren eta estres oxidatiboa eragiten duten ingurumeneko toxiko ohikoenetakoak dira. EMarekin duten erlazioaren inguruko emaitzak kontrajarriak diren arren, emaitzek Pb maila baxua endometrosiaren arrisku faktorea dela iradokitzen dute. Izan ere, asoziazio positiboa izan duten hiru artikuluek 0.05 µg/mL baino berun maila baxuagoak zituzten, kontutan izanik Ameriketako Estatu Batuetako batazbesteko berun mailak serumean 3.5 µg/dl direla [48]. Asoziaziorik aurkitu ez zen ikerketek 0.05 µg/mL baino Pb maila altuagoak zituzten [24], [32]. Toxizitate mekanismoari EKAIA (2023), artikulua prentsan/article in press. https://doi.org/10.1387/ekaia.24799 Ainara Lopez eta lankideak Behin-behineko bertsioa (euskara-orrazketaren faltan). 18 dagokionez, Pb-k oxigenoaren espezie erreaktiboak (ROS) sor ditzake eta sistemak estres oxidatibo horren aurka egiteko dituen mekanismoak kaltetu ditzake, EM-aren progresioa eraginez [49]. Aitzitik, beste ikerketa baten arabera, Pb-k gaixotasunaren progresioa motelduko luke estrogenoen ekintza deuseztatuz [50]. Baliteke, kalte oxidatzailearen eragina estrogenoen inhibizioa baino indartsuagoa izatea. Horrela, Pb maila baxuekin kalte oxidatiboa eman liteke eta, mailak igotzen diren heinean, estrogenoen inhibizioa eman, honek EM-aren garapena inhibituko lukeelarik, autoreek azaldu bezala. Hala ere, hipotesi hau egiaztatzeko ikerketa gehiago behar dira. Cd-ren kasuan, aztertutako ikerketetan emaitzak oso desberdinak izan direnez, ezin da ondorio bateraturik atera. Emaitzen kontraesanak ikerketen metodologiaren desberdintasunengatik izan daitezke. Alde batetik, Cd artikulu batzuetan gernuan neurtu zen [24], [30]–[32] eta beste batzuetan odolean [28]–[32]. Biak Cd-ren biomarkatzaile fidagarriak dira, baina esanahi desberdina dute, odolak esposizio kronikoa zein epe laburrekoa erakusten baitu eta gernuak, aldiz, epe luzekoa [51]. Bestetik, sailkapen alborapena eman zitekeen. Izan ere, ikerketa gehienetan EM-aren diagnostikoa laparoskopia bidez egin zen, batetan izan ezik, non emakumeek aitortu baitzuten diagnostikoa [24]. Gainera, gaixotasunik ez duten emakumeetan, proba diagnostiko desberdinak erabili ziren: ekografia, RMN (erresonantzia magnetiko nuklearra) eta sintomak ez edukitzea. 4.2. KUTSATZAILE ORGANIKO IRAUNKORRAK Sustantzia per- eta poli-fluoroalkilatuei “betirako kutsatzaile” deritze, beraien bizitza luzea dela eta. Berrikuspenean aztertutako hiru ikerketetan asoziazioa ikusi da EM-aren eta gutxienez PFAS mota baten artean [33]–[35]. EM-arekin asoziatutako PFAS moten arteko desberdintasunak ikerketapopulazioarengatik izan daiteke. Izan ere, PFAS bakarrarekin erlazioa aurkitu duen ikerketan , antzutasuna duten emakumeak soilik parte hartu zuten [35]. In vitro ikerketetan ikusi da PFAS-ek hantura eragiten dutela gizakietan [52] eta efektu estrogenikoak dituztela [53]. 4.3. MUGAK Berrikuspen honetan aurkitu diren ikerketa gehienak kasu- kontrol ikerketak izan dira. Diseinu mota honen mugarik garrantzitsuena kausalitatea ezartzeko ahalmen eza da, ikerketa transbertsalak baitira. Hala ere, EDC eta EM-aren arteko asoziaziorik dagoen aztertzeko baliagarriak dira. Aurrera begirako kohorte ikerketak ere egon diren arren, hauetan denbora gutxi pasa da laginak hartu direnetik diagnostikoa egin den arte. Hori dela eta, ezin da jakin erlazio eza efektuak ikusteko denbora laburregia izatearen ondorioa den. Dena den, Wingspread konferentzian [54] ezarri zen prebentziorako printzipioari jarraituz, jarduera batek gizakien osasunerako edo ingurumenerako kalte-mehatxuak EKAIA (2023), artikulua prentsan/article in press. https://doi.org/10.1387/ekaia.24799 Ainara Lopez eta lankideak Behin-behineko bertsioa (euskara-orrazketaren faltan). 19 sortzen dituenean, prebentzio-neurriak hartu behar dira, nahiz eta kausa-ondorio erlazio batzuk zientifikoki guztiz finkatuta ez egon. Berrikuspenean bildu diren ikerketen artean emaitza kontraesankorrak behatu izana faktore desberdinek azal dezakete. Alde batetik, diagnostikatzeko espezifikotasun eta sentikortasun desberdina duten frogak erabili dira [1], hala nola, laparoskopia, RMN eta ekografia. Gainera, ikerketa batzuetan emakumeek aitortutako diagnostikoa aintzat hartu da, eta baliteke sailkapen alborapena eman izana. Horretaz gain, ikerketa batzuetan kontrol taldean beste gaixotasun ginekologiko batzuk dituzten emakumeak sartu dira [14], [24], [30], eta EDC-ek gaixotasun hauen fisiopatologian eragina eduki lezakete. Bestalde, laginketak gehienetan ospitale edota ginekologiako kliniketan hartu dira, eta ezin da baztertu kontrolak populazio osasuntsu baten adierazgarriak ez izatea eta hautespen alborapen bat eman izana. Horretaz gain, emaitza kontraesankorrak azaltzeko beste faktore garrantzitsua berrikuspenean sartutako emakume taldeen jatorri heterogeneoa da. Jakina da jatorriaren arabera, polimorfismo genetikoen maiztasuna aldatu egiten dela [55], eta honek EDC-en metabolismoan eragina izan dezakeela. Hala nola, ikerketa batzuen arabera, UDP-glukuronosiltransferasen isoformaren arabera, BPA-ren detoxifikazio eta kanporaketa kinetika aldatzen dela behatu da [56], [57]. Hau horrela izanda, gerta liteke emakumearen jatorriaren, eta beraz, bere genetikaren arabera, bere EDC-en metabolismo eta ezabatzeko gaitasuna aldatzea, gure emaitzen bariabilitatea emendatuz. [56], [57] Kutsatzaileei dagokienez, neurtzeko erabili den matrize biologikoak ere berebiziko garrantzia izan dezake emaitzetan. Izan ere, lagin mota desberdinak erabili dira toxikoak neurtzeko: gernua, odola eta gantz ehuna. Honek zailtasunak eragin ditu ikerketak konparatzeko orduan, matrize bakoitzean kontzentrazio desberdinetan aurkitzen baitira neurtutako toxikoak, arestian ftalatoen kasuan azaldu den bezala. Bestetik, ikerketetan soilik gernu edota odol lagin puntual bat hartu da paziente bakoitzetik. Kutsatzaile ez iraunkorrak normalean 24-48h-tan metabolizatzen direnez, baliteke lagin bakarra aztertzea nahikoa ez izatea. Hala ere, bizi- ohiturak nahiko berdin mantentzen direnez, esposizioa mantendu egingo litzatekeela pentsatzen da eta lagin baten emaitza esposizioaren adierazgarria izango litzatekeela [58]. Kutsatzaileak neurtzeko erabili den tekniken arteko desberdintasunek ere emaitzetan eragina izan dezakete, beraien sentikortasuna desberdina izan baitaiteke. Hala ere, guztietan gas edo likido kromatografia (masa espektrometriarekin batera) erabili dira. Bi metodoak eraginkorrak direla frogatu direnez, metodoak ez luke emaitzetan eraginik izan behar. Teknikak konparagarriak izan arren, detekzio mugetan (LOD, ingelesezko limit of detection-etik). desberdintasunak egoteak emaitzak konparaezin bihurtu ditzake [59]. Izan ere, LOD-ren azpitik dauden datuak balio arbitrario batez ordezkatzen dira EKAIA (2023), artikulua prentsan/article in press. https://doi.org/10.1387/ekaia.24799 Ainara Lopez eta lankideak Behin-behineko bertsioa (euskara-orrazketaren faltan). 20 (hala nola, LOD/2, LOD/√2...) eta horrek estimatzaile estatistikoen balioak baldintzatzen ditu. Toxiko bakoitzean detekzio mugen balioak desberdinak izan direla ikusi da, eta, gainera, ikerketa batzuetan ez da balioa zehazten. Ezin izan da meta-analisirik egin, toxiko bakoitzeko artikulu gutxiegi daudelako. Gainera, lagin eta unitate desberdintasunek emaitzak estatistikoki elkartzea eragotzi dute. Meta-analisiek, kalitatearen arabera, ebidentzia zientifiko maila altuena dute [58]. Beraz, etorkizunean ikerketa gehiago daudenean, meta-analisi bat egitea baliagarria litzateke. Ingurumen epidemiologian, oraindik gainditu gabeko muga bat dago, toxikoen nahasketak eragiten dituzten efektuak aztertzea. Historian zehar, disruptore endokrino mota asko ekoiztu dira, eta beraiekiko esposizioa ere etengabea izan da, eta nahasketa osoaren eragin bateratua zehaztea oso zaila da. Gaur egun, tresna estatistiko berriak sortzen eta aplikatzen ari dira muga hau gainditzeko, hala nola Kernel makina bidezko erregresio bayesiarra (Bayesian Kernel Machine Regression), zeinak konposatu desberdinak batera aztertzen dituen nahasketaren efektua aztertzeko. Hala ere, aurkitu diren artikuluetatik bakarrak erabili du analisi mota hau [24], eta etorkizuneko ikerketetan beharrezkoa izango litzateke. Aztertzeko geratu den beste alderdi bat, kutsatzaileekiko esposizioa eta EM-aren larritasun graduaren arteko erlazioa da. Izan ere, bost ikerketetan bakarrik hartu da kontutan faktore hau, eta orokorrean ezezaguna da kutsatzaileen dosiak EM-aren garapen edo larritasunean daukan eragina. 5. ONDORIOAK Orokorrean, ikerketa oso gutxi egin dira EDC-ekiko esposizioa eta EM-aren artean dagoen erlazioa aztertzeko, eta asko ikerketa transbertsalak izan dira. Egin diren ikerketa urri horien emaitzak kontraesankorrak izan dira, ikerketek desberdintasunak izan dituztelako diseinuan, gaixotasunaren diagnostikoan, EM-aren graduan, emakumeen ezaugarrietan eta matrize biologikoan. Hala ere, datuek iradokitzen dute EDC batzuk EM-aren arrisku faktore izan daitezkeela. Etorkizunean metodologia berdinak dituzten ikerketa gehiago behar dira, emaitzak konparagarriak izateko eta ebidentzia sendoagoa lortzeko. Azkenik, aurrera begirako kohorte ikerketen beharra dago kausalitatea aztertu ahal izateko.
