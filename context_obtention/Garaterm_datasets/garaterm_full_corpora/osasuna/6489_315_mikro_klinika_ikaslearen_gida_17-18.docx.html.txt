MIKROBIOLOGIA ETA PARASITOLOGIA KLINIKOA Ikaslearen gida 17/18 Irakasleak eta Tutoretza-orduak Irati Martínez Malax-etxebarria (irati.martinez@ehu.eus) Tutoretzak: Astelehen, astearte eta asteazkenetan 12:00tatik 14:00ak arte Bulegoa: Dekanotza parean Oihane Martín Sainz de la Maza (oihane.martin@ehu.eus) Tutoretzak: Astelehen eta asteartetan 11:00tatik 13:00ak arte Bulegoa: Immunologia, Mikrobiologia eta Parasitologiako sailean bertan Mikrobiologia eta Parasitologia Klinikoko irakasgaia Farmaziako Graduaren azken ikasturtean kokatuta dagoen nahitaezko irakasgaia da. Medikuntza eta Farmakologia deritzon O5 moduluaren barnean dago eta ikasgai honen aurretikoak dira Mikrobiologia eta Parasitologia Orokorreko irakasgaia, Immunologia, Mikrobiologia eta Parasitologia Deskribatzailea eta Medikuntza Tropikala: bidaiariaren inportatutako gaixotasunak, zeintzuetan ikasleriak Mikrobiologia eta Parasitologia Klinikoaren oinarri izango diren ezaguera teorikoa/praktikoak garatu eta bereganatu dituen. Irakasgaiak gizakiaren gaixotasun infekzioso eta parasitarioen diagnostikoari aplikatutako analisi klinikoen alorra jorratzen du. Irakasgaian burutuko den lanak ikasleek sintoma klinikoak organismo jakinekin, lagin egokienarekin eta diagnosi-teknika eskuragarriekin lotu ditzatela baimenduko du. Hau dela eta irakasgai honek, proba diagnostikoaren aukeratzen eta lortutako emaitzen ulermena eta interpretazioaren gaineko ezaguerak ematen dizkie. Irakasgaiaren segimendu zuzenerako, gomendagarria da ikasleek Mikrobiologia eta Parasitologia Orokorreko eta Mikrobiologia eta Parasitologia Deskribatzaileko irakasgaiak eginda eta gaindituta izatea; baita Immunologia, Giza Anatomia eta Giza Fisiologiari buruzko ezaguera egokiak izatea ere. Modu berean, testu zientifikoen ulermenerako ingeles-ezaguerak edukitzea gomendagarria da. Irakasgaiaren gaitasunak/ikaskuntza-emaitzak Mikrobiologia eta Parasitologia Klinikoko irakasgaiak hurrengo gaitasun espezifikoak lortzen laguntzen du: Mikrobiologia eta Parasitologia Klinikoko laborategiaren segurtasun-, kontrol- eta kalitate- jarraibide eta elementuak ezagutzea eta erabiltzea. Etiologia edo sindrome infekziosoa lagin kliniko mota bakoitzarekin lotzea. Lagin kliniko mota desberdinen hartze zuzenerako, garraiorako eta prozesatzerako jarraibideak eta prozedurak ezagutzea eta identifikatzea. Gaixotasun mikrobiologiko eta parasitolologikoen diagnostikoan erabilitako metodo eta tekniken oinarriak ulertzea, hala nola beren diagnostiko-erabilgarritasuna. Diagnostiko-metodo desberdinen bitartez lortutako emaitzak analizatzea eta interpretatzea. Farmako ezberdinekiko sentikortasun antimikrobianoa zehaztea Gainera, hurrengo titulazio-gaitasunak lantzen ditu zeharki: G003: Ahoz nahiz idatziz garatu beharreko komunikazio eta informaziorako gaitasunak garatzea, lanbide-jarduna burutzeko osasun-guneetako gaixo eta erabiltzaileekiko harremanetan jarduteko. Diziplina anitzeko taldeetan lanerako eta lankidetzarako eta osasun-profesionalekiko gaitasunak sustatzea. G014: Norberaren mugak eta lanbide-gaitasuna mantendu eta eguneratzeko premia aitortzea, eskura duen ebidentzia zientifikoaren argitara, jakintza berrien autoikasketari berebiziko azpimarra jarrita. Eduki eta metodologia teorikoak Eduki teorikoa 3 gai-bloke edo unitate didaktikoetan taldekatuta dauden 25 ikasgaietan dago antolatuta. I. SARRERA (2 ordu) Irakaslea: Irati Martinez Malax-etxebarria 1go ikasgaia. Mikrobiologiako eta Parasitologia Klinikoko gaurko arrazoia eta testuingurua. Non eta nola aritzen da Farmazia-Profesionala? Bere papera laborategian 2. ikasgaia. Mikrobiologia- eta Parasitologia-laborategiko segurtasuna eta kalitate-kontrola. Parasitologia klinikoko laborategiko biosegurtasun-arauak eta kalitate-kontrola II. MICROBIOLOGIA KLINIKOA (24 ordu) Irakaslea: Irati Martinez Malax-etxebarria 3. ikasgaia. Gaixotasun infekziosoaren ezarpena. Infekzioa vs gaixotasun infekziosoa. Mikroorganismo-ostalari erlazioak. 4. ikasgaia. Diagnostiko mikrobiologikoko metodo klasikoak Bakterio, onddo eta birus patogenoen talde nagusiak. Hazkuntza eta identifikazioa 5. ikasgaia. Diagnostiko mikrobiologikoko metodo azkarrak: metodo serologiko eta molekularrak. Mikrobiologia klinikoan erabiltzen diren immunodiagnosi-metodoak eta metodo molekularrak. Diagnostiko mikrobiologikorako metodo automatizatuak 6. ikasgaia. Mikroorganismoen kontrola: eragile antimikrobianoak eta sentikortasun probak Antibiograma. Teknika azkarrak. Sentikortasun probak antifungiko eta antibirikoekin 7. ikasgaia. Nerbio Sistema Zentraleko infekzioen laborategiko diagnostikoa Etiologia. Likido zefalorrakideoa: laginaren hartzea, garraio eta prozesatzea. 8. Ikasgaia. Zirkulazio aparatuko infekzioen laborategiko diagnostikoa. Bakteriemiak, fungemiak eta biremiak. Septizemia. Shock septikoa. Endokarditis infekziosoa. Hemokultiboa. Automatizatutako metodoak. 9. ikasgaia. Gernu-traktuko infekzioen laborategiko diagnostikoa. Infekzio arruntak, konplikatuak eta errepikariak. Etiologia. Laginaren hartzea, garraioa eta prozesatzea 10. ikasgaia. Sexu-transmisiozko gaixotasunen laborategiko diagnostikoa. Infekzio jariakorrak, ultzeratuak eta garotxadunak. Etiologia. Laginaren hartzea, garraioa eta prozesatzea 11. ikasgaia. Traktu gastrointestinaleko infekzioen eta elikadura-intoxikazioen diagnostikoa Gastroenteritis infekziosoak. H. pylori-k eragindako infekzioak. Elikadura intoxikazioak. Laginen hartzea, garraioa eta prozesatzea 12. ikasgaia. Goi arnas-bideetako infekzioen laborategiko diagnostikoa. Faringitisa. Epiglotitisa. Otitisa. Sinusitisa. Bestelako infekzioak. Etiologia. Laginen bilketa, garraioa eta prozesatzea 13. Ikasgaia. Behe arnas-bideetako infekzioen laborategiko diagnostikoa. Bronkitis eta brokiolitisa. Pneumonia. Etiologia. Laginen bilketa, garraioa eta prozesatzea 14. ikasgaia. Bestelako infekzioen laborategiko diagnostikoa. Begi-infekzioak; larruazal eta ehun bigunen infekzioak; hezur-infekzioak; zoonosiak. Laginen bilketa, garraioa eta prozesatzea III. PARASITOLOGIA KLINIKOA (13 ordu) Irakaslea: Oihane Martin Sainz de la Maza 15. ikasgaia. Gaixotasun parasitarioaren ezarpena. Gaixotasunaren kontzeptua. Parasitismoa eta parasitosia. Gaixotasun parasitoaren ezaugarriak. Parasitoen ziklo biologikoen garrantzia parasitosien diagnostiko eta klinikan. 16. ikasgaia. Gaixotasun parasitarioen diagnostiko-metodoak. Metodo diagnostiko zuzenak eta ez-zuzenak. Metodoen ezaugarriak eta mugak. Emaitzen interpretazioa eta informazioa testuinguru klinikoan. 17. ikasgaia. Enteroparasitosien diagnostiko parasitologikoa: azterketa koproparasitarioa I Enteroparasitosi garrantzitsuenen epidemiologia eta klinika. Diagnostikorako garrantzitsuak diren parasitosi batzuen ezaugarriak. Azterketa koproparasitarioa: helburuak, erabilera, lagin kopurua, abantailak eta desabantailak. Pazientearen prestaketa. Laginen bilketa, kontserbazioa eta garraioa. Laginen identifikazio egokia. Bilketa eta analisiaren arteko denboraren garrantzia. Azterketa makroskopikoaren garrantzia. Azterketa mikroskopikoa: azterketa zuzena eta kontzentrazio metodoak erabiliz. Kokzidio eta bestelako protozooentzako erabiltzen diren tindaketak. 18. ikasgaia. Enteroparasitosien diagnostiko parasitologikoa: azterketa koproparasitarioa II. Gorotzen kontzentrazio metodoak: sedimentazioa, flotazioa eta metodo difasikoak. Kontzentrazio metodoen erabilera eta abantailak. 19. ikasgaia. Enteroparasitosi batzuen diagnostikoko metodo bereziak. Enterobiosia edo oxiuroen diagnostikoa: ziklo biologikoak diagnostikoan duen garrantzia. Rektosigmoidoskopia eta duodeno aspirazio bitartez lorturiko laginen analisia; erabilera eta abantailak. Nematodoen larben gorotz-kultura: ezaugarriak eta aplikazioak. 20. ikasgaia. Parasitosi urogenitalen diagnostikoa Trikomoniasia eta bestelako parasitosi urogenitalen diagnostikoa. Gernua eta lagin genitalen azterketa parasitologikoa. Interpretazioa. Trikomoniasiaren diagnostikoa sexuaren arabera. 21. ikasgaia. Hemoparasitosien diagnostikoa. Odoleko parasitosi nagusiak. Odol laginen azterketa parasitologikoaren erabilera malaria eta tripanosomiasiaren diagnostikoan. Tindaketak. Xenodiagnostikoa. Filariasien diagnostikoa: odolean eta azalean mikrofilarien diagnostikorako erabiltzen diren teknika bereziak. Leishmaniasiaren diagnostikoa odol eta biopsietan; azterketa zuzena eta laginen kultura. Erabilera eta mugak. 22. ikasgaia. Ehunetako parasitosien diagnostikoa Ehunetako parasitosi nagusien diagnostikorako erabiltzen diren metodo parasitologikoak; zailtasunak, mugak eta abantailak. Azaleko parasitosien diagnostikoa. Likido zefalorrakideoaren azterketa. Birika parasitosien diagnostikoa: karkaxa, aspiratu bronkial eta birika biopsien azterketa. Beste ehunetako biopsiak: abantailak eta desabantailak. Gaixotasun parasitarioen histopatologia. 23. ikasgaia. Ektoparasitosien diagnostikoa Araknido eta intsektuek eragindako ektoparasitosi nagusiak. Hazteria eta azaleko beste akaroen diagnostikoa. Pedikulosia eta phthiriasiaren diagnostikoa. Miasien diagnostikoa.. 24. ikasgaia. Parasitosien diagnostiko immunologikoa. Parasitoen estruktura antigenikoaren konplexutasuna: mosaiko antigeniko kontzeptua. Antigeno parasitarioak. Antigenoen aurkezpena eta erabilera diagnostiko serologikoan: antigeno disolbagarriak eta antigenoak partikuletan. Antigeno-antigorputz erreakzio nagusien erabilpena diagnostiko parasitologikoan. Antigorputz eta antigenoen detekzioa. Abantailak eta desabantailak. Sentikortasun eta espezifizitate kontzeptuak. Erabilera kliniko eta epidemiologikoa. Emaitzen interpretazioa gaixotasunaren fasearen arabera. Jarraipen serologikoaren garrantzia. Test immunokormatografiko azkarren erabilera enteroparasitosi, malaria eta leishmaniasiaren diagnostikoan. 25. ikasgaia. Teknika immunologikoen erabilera parasitosien diagnostikoan Metodo serologikoen erabilera odol eta ehunetako protozoo nagusien diagnostikoan. Metodo serologikoen erabilera helmintiasi nagusien diagnostikoan. Heste-hemintiasi eta ehunetako helmintiasien arteko ezberdintasunak. Metodologia magistralean azalpen-klaseak emango dira, zeintzuetan irakasleak programa teorikoaren gaiak azalduko dituen. Irakaslearen aldetik azalpenezko saioak izanez ere, ikasleen parte-hartze aktiboa sustatuko da galderen eta kasuen gogoetazko eztabaidaren bitartez, hala nola planteatutako suposizio praktikoen ebazpen posibleen bidez. Gainera, ikasleek beraiek lau pertsonetako taldetan programa teorikoaren hainbat atal irakaskuntzako metodologia aktiboen bidez jorratuko dituzte (Aurten 1go eta 12. Gaiak). POI-ak (Problematan Oinarritutako Ikasketak), talde-lana eta kolaboraziorako ahalmenak bultzatzeaz gain, ikasleei bere ezaguera era aktiboan eraikitzen joatea baimenduko dieten analisia eta bilaketa-trebetasunak, beste batzuen artean, bultzatuko ditu. Honela, gai hauen ikasketa osoa burutzeko elkar kolaborazioa ezinbestekoa izango da. Jarduera hauek sostengatzeko ikasleek tutoretza-orduak erabili ahal izango dituzte. Lortutako ezaguerak proba ezberdinen bitartez ebaluatuko dira. Klasean landuko diren POI jardueren datak hurrengoak dira: irailak 18 (1go gaiari dagozkion jarduerak), eta urriak 11 eta 16 (12. gaiari dagozkion jarduerak). Aipatutako Puzzlea ez ezik, kasuaren metodoa jorratuko da ere. Honetan ikasleek, 4 pertsonetako taldetan, bizitza errealaren egoera baten aurrean kokatuko dien kasu kliniko baten ebazpenean egingo duten lan. Lantalde bakoitzari kasu erreal bat proposatuko zaio, galdera eta suposizioekin batera, ikasleak egoera partikularretan jarriko duena. Kasua ebazteko ezinbestekoa izango da lantaldearen eta irakaslearen arteko komunikazioa eta feedbacka. Behin ebatzita 5 orrialdeko maximoko txosten bat prestatu beharko da kasuaren aurkezpena, diagnostiko diferentziala eta inklusio erizpideak, diagnostiko mikrobiologikoa, mikroorganismoaren ezaugarri nagusiak, tratamendua, bibliografia eta abar bateratzen dituena artikulu zientifiko eran. Talde-lan honek, ikasgeletatik kanpo jorratuko dena, informazio teorikoa ulertzen baimenduko du egoera praktiko baten analisitik abiatuta. Kasua jasotzeko data: Irailak 25tik 29ra (kurtsoko 3. astea) Kasua entregatzeko data: Azaroak 17 Eduki eta metodologia praktikoak Eduki praktikoak, hiru ordu eta erdiko sei saioko iraupenekoa, mikrobiologia eta parasitologia klinikoko laborategi batean egiten diren teknika desberdinak ezagutzea, erabiltzea eta maneiatzea du helburu. Hartarako lagin kliniko desberdinak prozesatuko dira laborategian eta, proba diagnostiko desberdinen bitartez, laginetako mikroorganismoak eta parasitoak identifikatuko dira. Mikrobiologia klinikoko praktikak (14 ordu) Irakaslea: Irati Martínez Malax-etxebarria GL1: Urriak 16, 17, 18 eta 19 (15.00- 18.30) GL2: Azaroak 20, 21, 22 eta 23 (15.00- 18.30) GL3: Urriak 23, 24, 25 eta 26 (15.00- 18.30) Parasitologia klinikoko praktikak (6 ordu) Irakaslea: Oihane Martin Sainz de la Maza GL1: Azaroak 8 eta 9 (15.00- 18.00) GL2: Azaroak 6 eta 7 (15.00- 18.00) GL3: Azaroak 27 eta 28 (15.00- 18.00) Metodologiari dagokiola, laborategiko praktiketan Mikrobiologia eta Parasitologia klinikoko laborategietan erabiltzen diren tekniketako batzuk burutuko dituzte ikasleek, bikoteka eta beti irakaslearen gainbegiratzepean. Era honetan gaiaren ezaguera teorikoetan sakonduko da eta ezaguerak eta trebetasun teknikoak lortuko dira. Bestalde, praktiketarako nahitaezko materiala hurrengoa izango da Praktiketako txostena eta koadernoa Laborategiko mantala Beirarentzako errotuladorea Metxeroa / pospoloak Kalifikaziorako Tresnak eta Portzentajeak Test motako proba: %70 Talde-lanak: %30 Ohiko Deialdia: Orientabideak eta Uko egitea EBALUAZIO ETENGABEA Irakasgaiaren ebaluazioa ETENGABEA izango da eta ondorengoaz osatuta egongo da: Kasu kliniko baten ebazpenean eta idatzizko txosten baten prestaketa, taldeka. Hartarako lantalde bakoitzari kasu erreal bat proposatuko zaie, ikasleak egoera partikularretan jarriko dituzten galderak eta suposizioekin batera. Lan hau egin ahal izateko ezinbestekoa izango da lantaldearen eta irakaslearen arteko komunikazioa eta feedback-a. Balioa: azkeneko notaren gaineko % 15, txostenaren eduki zientifikoaren ebaluazioa (%5) eta idatzizko komunikaziorena (%10) barneratzen dituelarik Problematan Oinarritutako Ikasketa (POI). Eduki teorikoaren atal bat ikasketa kooperatiboko metodologia aktiboen bitartez landuko da. Balioa: azkeneko notaren gaineko % 15, POI-jardueren banakako ebaluazioa (%7,5) eta taldekakoa (%7,5) barneratzen dituena Banakako froga teoriko-praktiko finala, erantzun anitzeko test motako galderaz osatutakoa. Galdera bakoitzak zuzena den erantzun bakarra izango du, puntu bateko balioarekin, eta huts bakoitzak 0,33 puntu kenduko ditu. Frogak ikasgaian bereganatutako eduki teorikoak eta praktikoak ebaluatuko ditu, eta hau gainditzeko ezinbestekoa izango da irakasgaian landu diren konpetentzia guztiei buruzko ezaguera orekatua lortu dela erakustea. Balioa: azkeneko notaren gaineko %70 Azkeneko kalifikazioa aurreko kalifikazioak gehituz lortuko da, baina BEHARREZKOA da etengabeko ebaluazioa osatzen duten froga guztiak bere kabuz gainditzea. EBALUAZIO FINALA: Etengabeko ebaluazioan parte hartu nahi ez duten ikasleek aipaturiko ebaluazioari uko egiteko aukera izango dute lauhilekoko lehen 9 asteetan zehar. Hartarako, esandako epean sinatutako uko egitearen eskaera aurkeztu behar izango diote irakasgaiko irakasleari. Kasu honetan, irakasgaiaren ikasketa-emaitzen lorpena ebaluazio final baten bidez akreditatuko dute. Hau ondorengoaz osatuta egongo da: Banakako froga teoriko-praktiko finala, erantzun anitzeko test motako galderaz osatutakoa. Frogak ikasgaian bereganatutako eduki teoriko eta praktiko guztiak ebaluatuko ditu. Froga hau ebaluazio jarraituan erabilitako azkeneko proba teoriko-praktiko bera izango da, eta baldintza berak beteko ditu Balioa: azkeneko notaren gaineko %70 Galdera irekietan oinarritutako idatzizko froga. Balioa: azkeneko notaren gaineko % 30. Kasu honetan, irakasgaia gainditzeko froga biak gainditzea, bakoitza bere kabuz, EZINBESTEKOA izango da. DEIALDIARI UKO EGITEA Deialdiari uko egiten dioten ikasleek «aurkezteke» kalifikazioa jasoko dute. Etengabeko ebaluazioaren kasuan, deialdiari uko egin nahi dioten ikasleek kasuan kasuko irakasgaiaren irakaskuntza aldia bukatu baino, gutxienez, hilabete lehenago egin beharko dute eskaria. Eskari hori idatziz aurkeztu beharko zaio irakasgaiaren ardura duen irakasleari. Azken ebaluazioaren kasuan, azterketa egun ofizialean egin beharreko probara ez aurkezte hutsak ekarriko du automatikoki kasuan kasuko deialdiari uko egitea. PRAKTIKEI BURUZKO AIPAMENA Oso gomendagarria da IKASLE GUZTIAK klase praktikoetara bertara daitezela, parte hartzen duteneko ebaluazio mota edozein izanda. Edozein motibo dela praktiketara bertaratu ezin diren ikasleen kasuan, praktikei loturiko gaitasunen ebaluazioa banakako froga baten bidez gauzatuko da, praktiketako laborategian burutuko dena. Salbuespen gisa, uneko ikasturtean (17-18) laborategiko praktiketara bertaratzen ez diren baina aurreko ikasturtean (16-17) bertaratu zirenen ikasleentzat soilik, aipaturiko gaitasunen ebaluazioa laborategiko froga baten bitartez egitea ez da beharrezkoa izango. Praktiketara ez bertaratzekotan, irakasleari 15 eguneko aurrerapen minimoarekin abisatu beharko zaio. Ez-ohiko Deialdia: Orientabideak eta Uko egitea Ez-ohiko deialdiko ebaluazioa EBALUAZIO FINALAREN bitartez egingo da, eta ohiko deialdiaren atalean deskribatutako ezaugarriak jarraituko dira. Uneko ikasturte akademikoan (17-18) etengabeko ebaluazioan parte hartu duten ikasle guztiek ebaluazio sistema honen bitartez lortutako emaitza positiboak gordetzea eskatu ahal izango dute. Horretarako, irakasgaiaren irakasleari JAKINARAZI beharko diote aste bateko epean ohiko deialdiko kalifikazioak argitaratzen direnetik. Banakako froga finalaren ezaugarriak lehen aipatu diren ohiko deialdikoak izango dira etengabeko ebaluazioa mantentzea eskatzen duten ikasleentzat. IRAKASGAIAREN KRONOGRAMA OROKORRA JARDUERA PRESENTZIALEN KRONOGRAMA
