Streptococcus pneumoniae eta Haemophilus influenzae bakterio-espezieek eragindako infekzio inbaditzaile eta ez-inbaditzaileak: txertaketaren eraginak Invasive and non-invasive infections caused by Streptococcus pneumoniae and Haemophilus influenzae: effects of vaccination Maitane Ibar-Bariain1, María Concepción Lecaroz Agara2, Alicia Rodríguez-Gascón1,2, Arantxa Isla1,2, Andrés Canut2* 1 Farmakozinetika, Nanoteknologia eta Terapia Genikoa taldea (PharmaNanoGene), Farmazia Fakultatea, Lascaray-Ikergunea, Euskal Herriko Unibertsitatea (UPV/EHU), Vitoria-Gasteiz 2 Bioaraba Osasun Ikerketa Institutua,Mikrobiologia, Gaixotasun Infekziosoak, Antimikrobianoak eta Gene Terapia, Vitoria-Gasteiz LABURPENA: Streptococcus pneumoniae eta Haemophilus influenzae bakterio-espezieek eragindako infekzioek prebalentzia handia dute, infekzio inbaditzaileek koadro larriak dakartzatelarik. Prebentziorako estrategia nagusia txertaketa da. Txerto pneumokoziko konjugatuak (PCV; ingelesezko sigla) eta b motako H. influenzae-ren (Hib) aurkako txertoak haurren txertaketa-egutegian ezarrita daude. Txerto polisakaridiko pneumokozikoa (PPSV23; ingelesezko sigla) aldiz, 65 urtetik gorakoak diren helduetan erabiltzen da, eta infekzio pneumokozikoa edukitzeko edo infekzioa izanez gero konplikazio larriak garatzeko probabilitatea duten gainerako helduetan eta 2 urtetik gorako haurretan erabiltzea gomendatzen da. Txerto hauen ondorioz mikroorganismo hauek eragindako infekzioen intzidentzia eta hilkortasuna murriztu da, hala ere, gaixotasun inbaditzaileak karga handia suposatzen du. Gainera, serotipoen banaketan eta antimikrobianoekiko sentikortasun-profilean ere aldaketak eragin izan dituzte. Txertoen ezarpena eta estaldura mantentzea garrantzitsua da, baina baita gaixotasun pneumokozikoaren eta Hib-k eragindako gaixotasun inbaditzailearen zaintza epidemiologiko jarraitua egitea ere, aldaketa epidemiologikoen monitorizazioa eta etorkizunerako prebentzio-neurrien eta txerto berrien garapenaren ebaluazioa ahalbidetzeko. HITZ GAKOAK: Streptococcus pneumoniae, Haemophilus influenzae, txerto pneumokoziko konjugatuak, b motako Haemophilus influenzae-ren aurkako txertoa, zaintza epidemiologikoa ABSTRACT: Infections caused by Streptococcus pneumoniae and Haemophilus influenzae are highly prevalent, with invasive infections causing severe cases. Vaccination is the main prevention strategy. Pneumococcal conjugate vaccines (PCV) and H. influenzae type b vaccine are included in the childhood vaccination schedule. Pneumococcal polysaccharide vaccine (PPSV23), on the other hand, is used in all adults over the age of 65 and is also recommended in other adults and children over 2 years of age who are more likely to develop a pneumococcal infection or develop serious complications.These vaccines have reduced the incidence and mortality of infections caused by these microorganisms, however, the burden of invasive disease is high. In addition, changes in serotype distribution and 1. SARRERA Gaur egun, Streptococcus pneumoniae eta Haemophilus influenzae bakterio-espezieek eragindako infekzioek prebalentzia handia dute. Gaixotasun hauen forma inbaditzaileek koadro larriak dakartzate, hala nola pneumonia bakteriemikoa, septizemia eta meningitisa, besteak beste. Infekzio ez-inbaditzaileak aldiz, ohikoagoak badira ere larritasun gutxiago suposatzen dute, hala nola sinusitisa, erdiko otitis akutua (EOA) eta pneumonia komunitario ez-bakteriemikoa (1,2). Gaixotasun hauen prebentziorako estrategia nagusia txertaketa da, immunizazio aktibo artifiziala dakarrena. Antigeno bat edo gehiago dituzten produktu biologikoen administrazioaren bidez erantzun immune aktiboa sortzen da. Immunizazio mota honen bidez, erantzun immune espezifikoa eragiten da gaixotasuna garatu gabe, mikroorganismoarekiko hurrengo esposizioetan babesa emango duena. Uren araztearekin batera, txertaketa izan da giza espeziaren morbilitatea eta hilkortasuna murrizten gehien lagundu duen neurria. Planetaren egoera epidemiologikoa aldatzea ere ekarri du, baztanga desagerraraztea lortuz, poliomielitisaren transmisioa ia mundu osoan etetea eraginez eta elgorria, tetanosa, difteria eta errubeola bezalako gaixotasunen kontrola lortuz (3). Gaur egun ere agerian geratu da SARSCoV-2 koronabirusak eragindako pandemian, birusa eta aldaerei aurre egiteko estrategiarik oparoena txerto profilaktikoak izan direla (4). Txerto pneumokoziko konjugatuen (PCV; ingelesezko sigla) eta H. influenzae b serotipoaren aurkako txerto konjugatuaren ezarpenak ere bakterio hauek eragindako infekzioen epidemiologian aldaketa handia ekarri du, haien intzidentzia murriztuz, nagusiki 5 urtetik beherako haurrengan. Gainera, serotipoen banaketan eta antimikrobianoekiko sentikortasun-profilean ere aldaketak eragin ditu (1,2). EKAIA (2023), artikulua prentsan/article in press. https://doi.org/10.1387/ekaia.24033 Maitane Ibar-Bariain eta lankideak Behin-behineko bertsioa (euskara-orrazketaren faltan). 3 2. EPIDEMIOLOGIA ETA TXERTAKETA 2.1. STREPTOCOCCUS PNEUMONIAE 2.1.1. Ezaugarriak eta epidemiologia Streptococcus pneumoniae kapsuladun koko Gram-positiboa da (izen arrunta: pneumokokoa). Bere gordailu natural bakarra giza nasofaringea da eta mundu osoan pneumoniaren eragile bakteriano nagusia dela estimatzen da (5). Sarritan, agureengan, haurrengan eta immunokonprometituengan, morbilitate eta hilkortasun handia sortarazten duten infekzio forma inbaditzaile eta ez-inbaditzaileak eragiten ditu (1,5) Gaixotasun pneumokoziko inbaditzailea (IPD; ingelesezko sigla) nahitaez aitortu beharreko gaixotasuna da. Nasofaringearen kolonizazioak mikroorganismoaren barreiadura komunitarioa eta familia barnekoan laguntzen du. Bakterioak nasofaringearen kolonizazioa bizitzaren lehenengo hilabetetan hasten du, eta 3 urterekin iristen da kolonizazio-tasarik altuena, %25 eta %80 artekoa dena (1). Hortaz, bularreko haurrak eta haur txikiak dira pneumokokoen gordailu nagusia biztanlerian (5). Kolonizazioak gainera, funtseko zeregina du antimikrobianoekiko erresistentzien hautapenean, nasofaringeko anduiak hauen presio selektibopean jartzen direnean (1). 2.1.2 Txerto pneumokozikoak Txertaketa antipneumokozikoa mundu osoko haurren txertaketa-egutegietan sartuta dago. Izan ere, 5 urtetik beherako haurrek, eta bereziki 2 urtetik beherakoek, ez dute polisakarido kapsularren aurkako erantzun immune nahikorik sortzen, eta infekzio pneumokoziko inbaditzailea (IPD; ingelesezko sigla) izateko arrisku handiagoa dute (5). Espainiako Pediatria Elkarteak Osasunaren Munduko Erakundearekin (OME) bat etorriz, 1A ebidentzia-mailarekin gomendatzen du, bular haur guztiak txerto pneumokoziko konjugatuekin (PCV; ingelesezko sigla) immunizatzea (6). Eskuragarri dauden txerto pneumokozikoek, polisakarido kapsularrak antigeno gisa erabiltzen dituzte (5). 90 pneumokoko serotipo baino gehiago deskribatu izan dira, nahiz eta infekzioen EKAIA (2023), artikulua prentsan/article in press. https://doi.org/10.1387/ekaia.24033 Maitane Ibar-Bariain eta lankideak Behin-behineko bertsioa (euskara-orrazketaren faltan). 4 %60a baino gehiago 1, 5, 6A, 6B, 14, 19F edo 23F serotipoen ondoriozkoak izan. Txertoak formulatzeko, infekzioak maizago sortzen dituzten serotipoen polisakarido kapsularrak hautatzen dira (1,5,6). Bi txerto mota daude: i) 23 balentziadun txerto polisakarido pneumokozikoa (PPSV23; ingelesezko sigla), partzialki purifikaturiko polisakaridoak dauzkana; eta ii) PCVak, proteina garraiatzaile batekin konjugaturiko polisakarido kapsularrak dauzkatenak, oroimen immunologikoa eta bigarren mailako erantzun humorala eragiteko gai izan daitezen. Azken hauen artean daude txerto pneumokoziko konjugatu heptabalentea (PCV7; ingelesezko sigla), dekabalentea (PCV10; ingelesezko sigla), tridekabalentea (PCV13; ingelesezko sigla), pentadekabalentea (PCV15; ingelesezko sigla) eta ikosabalentea (PCV20; ingelesezko sigla). Espainian eskuragarri dauden txerto pneumokozikoen konposizio antigenikoa 1. taulan jasotzen da. 1. taula. Espainian eskuragarri dauden txerto pneumokozikoen serotipoen arteko konparaketa. TXERTOA SEROTIPOA 4 6B 9V 14 18C 19F 23F 1 5 7F 3 6A 19A 22F 33F 8 10A 11A 12F 15B 2 9N 17F 20 Txerto konjugatuak PCV7 (7,8) Txerto polisakaridoa PPSV23 (6) PPSV23: 23 balentziadun txerto polisakarido pneumokozikoa; PCV7: txerto pneumokoziko konjugatu heptabalentea; PCV10: txerto pneumokoziko konjugatu dekabalentea; PCV13: txerto pneumokoziko konjugatu tridekabalentea; PCV15: txerto pneumokoziko konjugatu pentadekabalentea; PCV20: txerto pneumokoziko konjugatu ikosabalentea Txerto mota bakoitzak eragiten duen erantzun immunea txertoaren formulazioaren arabera aldatu egiten da (5). PPSV23a polisakaridoz osaturik dago, T-independenteak diren antigenoak direnak. Hori dela eta, ez dute oroimen immunologikorik eragiten ezta antigorputzen bigarren mailako erantzunik ere. Gainera, administrazio errepikatuak antigorputzen titulu baxuagoa eragiten du, tolerantzia bezala ezagutzen den fenomenoa agertuz (1). Immunitatearen galera honek paziente batzuei txertoa berriro emateko beharra dakar (1,5). Honetaz gain, PPSV23 txertoa bi urtetik beherako haurrengan ez da oso immunogenoa (1,6). EKAIA (2023), artikulua prentsan/article in press. https://doi.org/10.1387/ekaia.24033 Maitane Ibar-Bariain eta lankideak Behin-behineko bertsioa (euskara-orrazketaren faltan). 5 PCVak formulatzeko erabiltzen den proteina garraiatzaileak ordea, T-zelulen menpekoa den oroimenezko erantzun immunea sortzen du, bizitzako lehen bi urtetan eraginkortasuna areagotzen duena (5). PCVek nasofaringeko bakterioak desagerrarazteko gaitasuna dute, eramaile egoeran eraginez (1,5). Neurri prebentibo garrantzitsua da hau txertatutako pertsonengan eta herritar guztiengan, immunizazio-kolektiboa eta talde-babesa dakartzalako (1,5,6), infekzioen forma inbaditzaileen eta ez-inbaditzaileen aurrean frogatua izan dena (1). Espainian erabilgarri dauden txerto pneumokozikoen ezaugarriak 2. taulan biltzen dira. 2. taula: PCV7aren eta Espainian erabilgarri dauden beste txerto pneumokozikoen ezaugarriak Txertoa Formulazioa Erantzun antigenikoa Talde immunitatea Ordezkapen-anduiak Fitxa-teknikoaren erabilerak Noiztik erabilgarri Erreferentziak PPSV23 (Pneumovax 23) Partzialki purifikaturiko polisakaridoak T-zelulekiko independentea Ez Ez dago loturik Gaixotasun pneumokozikoaren prebentzioa ≥2 urteko haurrengan eta helduengan 06/1999 (1,5,11) PCV7* (Prevenar) Proteinagarraiatzaile bateri loturiko polisakarido kapsularrak T-zelulen menpekoa Bai, mukosetako immunitatearen bidez Loturik Gaixotasun pneumokoziko inbaditzaile eta ezinbaditzailearen prebentzioa ≥2 hilabeteko eta ≤ 5 urteko haurrengan 02/2001 (5,6,12) PCV10 (Synflorix) Proteinagarraiatzaile bateri loturiko polisakarido kapsularrak T-zelulen menpekoa Bai, mukosetako immunitatearen bidez Loturik Gaixotasun pneumokoziko inbaditzaile eta ezinbaditzailearen prebentzioa ≥6 asteko eta ≤ 5 urteko haurrengan 03/2009 (5,6,14) PCV13 (Prevenar 13) Proteinagarraiatzaile bateri loturiko polisakarido kapsularrak T-zelulen menpekoa Bai, mukosetako immunitatearen bidez Loturik IPD, pneumonia, eta EOAren prebentzioa ≥6 asteko eta ≤ 17 urteko haurrengan IPD eta pneumoniaren prebentzioa ≥ 18 urteko helduengan 12/2009 (5,6,15) PCV15 (Vaxneuvance) Proteinagarraiatzaile bateri loturiko polisakarido kapsularrak T-zelulen menpekoa Bai, mukosetako immunitatearen bidez Loturik IPD, pneumonia, eta EOAren prebentzioa >6 aste eta Bai, mukosetako immunitatearen bidez Loturik IPD eta pneumoniaren prebentzioa ≥ 18 urteko helduengan 2022/03 (10) PPSV23: 23 balentziadun txerto polisakarido pneumokozikoa, PCV7: txerto pneumokoziko konjugatu heptabalentea, PCV10: txerto pneumokoziko konjugatu dekabalentea, PCV13: txerto pneumokoziko konjugatu tridekabalentea, PCV15: txerto pneumokoziko konjugatu pentadekabalentea, PCV20: txerto pneumokoziko konjugatu ikosabalentea, IPD: Gaixotasun pneumokoziko inbaditzailea, EOA: Erdiko otitis akutua. * Baliogabeturiko baimena gaur egun Lehenengo txertoa: Txerto polisakarido pneumokozikoa PPSV23 txertoaren parte diren 23 serotipoak, Ameriketako Estatu Batuetan IPDa eragiten zuten serotipoen %85-90a ziren. IPDa, normalean esterila den gorputzeko fluido batean pneumokokoaren isolamenduagatik definitzen da (6). Txertoa 1977an ezarri zen Amerikako Estatu Batuetan eta arreta prebentiboaren mugarri garrantzitsua izan zen (5). Espainian PPSV23a 1999. urtetik erabilgarri dago (13), 65 urtetik gorakoak diren helduengan erabiltzen da, eta 1B ebidentzia-mailarekin gomendatzen da infekzio pneumokozikoa edukitzeko edo infekzioa izanez gero konplikazio larriak garatzeko probabilitatea duten gainerako helduengan eta 2 urtetik gorako haurrengan (5,6). Zenbait entsegu klinikoek PPSV23aren eraginkortasuna frogatu dute IPDa heldu osasuntsuengan murrizteko, bereziki txertoan dauden serotipoek eragindakoa. Hala ere, eraginkortasunak behera egiten du adinak gora egin ahala eta ez da onurarik antzematen 80 urtetik gorako pertsonengan txertoa jaso eta bost urtera. Haurrengan PCV txertoen ohiko erabilerak dakarren talde-babesak IPDaren murrizketa bortitza eragin du. Hori dela eta, 65 urtetik gorako helduei txertoa ematearen onura zalantzatan jarri izan da (5). Txerto pneumokoziko konjugatuak PCV7 txertoa 2001. urtean merkaturatu zen eta osasun-sistema nazionalak finantzatuta egon ez arren, Espainiako Pediatria Elkarteak 2 urtetik beherako haur guztien immunizazioa gomendatu zuen. Txertaketa-estaldura %50era heldu zen 2006. urtean (7). PCV10 eta PCV13 txertoak 2009. urtean merkaturatu ziren (14,15). Dena den, PCV13a ez zen Espainiako txertaketa egutegian sartu 2016. urte-arte, beraz, ordura arteko estaldura ezberdina eta ezunibertsala izan zen (1). Txerto konjugatu berrienak, PCV15 eta PCV20, 2021. urtetik herrialde askotan eskuragarri daude. Estatu Batuetan, adibidez, 65 urteko helduengan PCV20a edo PCV15a PPSV23arekin batera seriean erabiltzea gomendatzen da. 19 eta 64 urte bitartekoengan txertaketa ere gomendatzen da, azpiko zenbait gaixotasun mediko edota bestelako arrisku-faktore baldin badituzte eta aldez aurretik PCV txertorik jaso ez badute, edo txertaketa historia ezezaguna bada (16). Aldez aurretik, 2019an, 65 urtetik gorako heldu guztiek PPSV23 dosi bat jasotzea EKAIA (2023), artikulua prentsan/article in press. https://doi.org/10.1387/ekaia.24033 Maitane Ibar-Bariain eta lankideak Behin-behineko bertsioa (euskara-orrazketaren faltan). 7 gomendatzen zen eta 19 urtetik gora immunokonpromezua zutenei PCV13a eta PPSV23a seriean administratzea gomendatzen zen (17). Espainian, ere PCV15 eta PCV20a helduei zuzenduta egongo lirateke, eta PCV15a, gainera, 6 astetik 18 urte bitarteko haurrengan ere erabil liteke (9,10). Momentuz ordea, soilik hiru autonomia-erkidegoen txerto egutegietan sartu izan dira: Madril, Katalunia eta Murtzia (18). Txerto berri hauen eraginkortasuna hainbat lanetan eskuragarri dago. Nazioarteko ikerlan batean, 50 urtetik gorako helduengan PCV13 eta PCV15aren immunogenizitatea konparatu zen eta txertoek amankomunean dituzten serotipoei dagokionez PCV15ak ez-gutxiagotasun irizpideak bete zituen. Gainera, 3 serotipoak erantzun inmunologiko handiagoa eragin zuen (p EKAIA (2023), artikulua prentsan/article in press. https://doi.org/10.1387/ekaia.24033 Maitane Ibar-Bariain eta lankideak Behin-behineko bertsioa (euskara-orrazketaren faltan). 8 Gaixotasun pneumokoziko inbaditzailea PCV7 txertoaren barnean ez dauden serotipoak, 19A, 1 eta 7Fa zehazki, IPD kasu gehienen erantzule izatera heldu ziren (1). PCV7a ezarri zen herrialde garatuetan, txerto serotipoek eragindako IPDa ekiditeko eraginkortasuna %90etik gorakoa dela estimatzen da, zeinak IPD kasu guztien murrizketa nabarmena eragin zuen (1,5). Eraginkortasun hau serotipo eta forma kliniko bakoitzarentzat ezberdina izan zen, 19F eta 6B serotipoentzat eta meningitisaren aurka apalagoa izan zelarik (1). Amerikako Estatu Batuetan meningitis kasuetan eta kausa guztietako pneumoniagatik ospitaleratzetan beherakadak antzeman ziren, bai haur eta baita helduengan ere. Hilkortasun-tasan ere murrizketak behatu ziren, batez ere 65 urtetik gorako helduengan eta pneumonia bakteriemikoa zuten pazienteengan (24). Aldi berean, pneumoniari edota enpiemari loturiko IPD kasuen proportzioaren goranzko joera hauteman zen, 19A serotipoa eragile garrantzitsua izanik. Igoera hori ordea, IPDaren beheranzko joera orokorrarekin konparatuta txikiagoa izan zen (8). Antzeko datuak lortu izan dira Espainian egindako jarraipen gehienetatik, pneumokokoari lotutako enpiema pleurala haur eta helduengan 1 serotipoaren igoerari lotu izan delarik. Hala ere, Espainian PCV7aren ezarrerari lotutako ikerketak konparatzea zaila da, autonomi erkidego gehienetan %50eko estaldura izan zuela estimatu bada ere, Madrilgo haur txertaketa egutegietan bakarrik ezarri zelako. Txerto serotipoek eragindako IPDaren murrizketa eta txerto barnean ez dauden serotipoen gorakada Espainian behatu badira ere, IPDaren intzidentzian izandako inpaktua ez da beste herrialdeetan bezain nabarmena izan, seguruenik serotipo distribuzio ezberdina dela eta (25). PCV10 eta PCV13 txerto pneumokozikoak ezartzeak ere, txerto serotipoen ondoriozko IPDa nabarmen murriztea eta txerto barnean ez dauden serotipoen ondoriozko IPDaren igoera berekin ekarri ditu. Orokorrean, igoera horrek ez du orain arte baliogabetu IPDaren gaineko murrizketaren eragin globala eta pixkanaka gertatu da (1). Bi txerto horiek mundu osoan erabiltzen dira eta badirudi IPDaren intzidentzia murrizteko eraginkortasun berdina dutela (6). Datuek adierazten dutenaren arabera, PCV10arekin txertaketak ez du aldaketarik eragiten pneumokokoaren edo Haemophilus influenzae ez-tipagarriaren nasofaringeko kolonizazioan, PCV7arekin txertaturiko haurrekin alderatuta (1). Aldiz, Amerikako Estatu Batuetan egiaztatu da, PCV13ak pneumokokoaren EKAIA (2023), artikulua prentsan/article in press. https://doi.org/10.1387/ekaia.24033 Maitane Ibar-Bariain eta lankideak Behin-behineko bertsioa (euskara-orrazketaren faltan). 9 nasofaringeko garraio-tasa orokorrean eraginik izan ez duen arren, PCV13arekin haur immunizazio unibertsalak txerto barnean ez dauden serotipoen eta Staphylococcus aureus-en nasofaringeko garraioaren gorakada ekarri duela. Aldaketa horien inplikazio klinikoak ezagutzen ez badira ere (8), azterlan batzuek frogatu dute nasofaringeko hamahiru txerto serotipoak desagertu ondoren nitxo ekologikoa okupatzen duten ordezkapen-anduiek, gaitasun inbaditzaile txikiagoa dutela PCV13 eta ez-PCV7 serotipoek baino (1). Nasofaringeko kolonizazioaren tasen jaitsierarik handiena 19A serotipoan behatu da. Hala ere, Amerikako Estatu Batuetan egindako IPDaren zaintza epidemiologikoak erakutsi duenaren arabera, 5 urtetik beherako haurrengan 19A serotipoa IPDaren ohiko eragilea da (8). Espainian egindako ikerketen arabera, PCV13 txertaketaren ondoriozko ordezpena ez da hain nabarmena izan haurrengan; Helduengan aldiz, 8 serotipoa IPDaren eragile gisa areagotu da (25). PCV10 txertoa erabili duten herrialde gehienetan, 19Aren ondoriozko IPDaren gaineko eragina, txertoa jaso duten haurrei mugatu zaie, eta iraupen laburrekoa izan da (2-3 urte). Gainerako populazioan, serotipo hori areagotu da, baita 19A eta 3 serotipoek eragindako IPDa ere (1). Txosten horiek nabarmentzen dute pneumokokoak duen gaitasuna txertoaren presio selektibora egokitzeko, baita txerto barnean ez dauden serotipoek eragindako gaixotasun inbaditzaileen aurrean erne mantentzeko beharra ere (8). IPDaren intzidentzia eta hilkortasuna adina eta eremu geografikoaren arabera asko aldatzen da. Espainian, ikerketa ezberdinek jakinarazi dute intzidentzia tasa 2,8 eta 36 bitartekoa dela 100,000 umeko eta 1,5 eta 17,1 artekoa 100,000 helduko (25). Europako hainbat herrialdetan eragindako hilkortasuna %6,5tik %20ra bitartekoa da (26). 1. irudian, Amerikako Estatu Batuetan 1997tik 2015era bitartean estimaturiko IPD kasu eta ondoriozko heriotza kopurua irudikatzen da. EKAIA (2023), artikulua prentsan/article in press. https://doi.org/10.1387/ekaia.24033 Maitane Ibar-Bariain eta lankideak Behin-behineko bertsioa (euskara-orrazketaren faltan). 10 1. irudia: Gaixotasun pneumkoziko inbaditzailearen (IPD) estimaturiko kasu eta ondoriozko heriotza kopurua Amerikako Estatu Batuetan, 1997-2015 (6 erreferentziatik moldatua). Kolore urdinez kasuak eta berdez heriotzak. Espainian ere, PCV13arekin haurren txertaketaren ostean IPDaren ondoriozko helduen (18-64 urte) hilkortasuna murriztua ikusi da. Kasu gehienak pneumonia bakteriemikoa zutenen artean behatu izan da eta PCV7aren serotipoek eragindako hilkortasunaren murrizketari lotu zaio ere. 65 urtetik gorako helduengan ospitaleratze-tasak, pneumonia pneumokozikoengatik nagusiki, jaitsiera adierazgarria izan du. Honetaz gain, PCV7aren serotipoek eragindako hilkortasuna murriztua ikusi da, baina hilkortasun-tasa globala egonkor mantendu da (25). Infekzio ez-inbaditzaileak Infekzio pneumokoziko ez-inbaditzaileen intzidentzian ere eragina izan dute PCVek, hala nola pneumonia ez-bakteriemikoan eta EOAn (1). S. pneumoniae bakterioak EOA guztien heren bat inguru eragiten du. Estimazioen arabera, pneumokokoaren aurkako errutinazko haur-txertaketak EOAren intzidentzia apalki murrizten du, eta ikusi da txertaketak EOAk eragindako bisita mediko gutxiagoekin, EOA konplexurako progresio murritzagoarekin eta tinpanostomia hodien inplantazio gutxiagoekin erlazionatzen dela. Zehazki, PCV7aren administrazioa EOAren murrizketa apalarekin lotu zen, %6-8 ingurukoa. Kultiboz konfirmaturiko txerto serotipo batek eragindako EOAren prebentzioaren eraginkortasuna ordea, %57-65ekoa izan zen, eta txerto serotipo batek eragindako EOAren murrizketa %90ekoa zela estimatu zen (27). 2 urtetik beherako haurrengan, PCV7 txertoak EOA errepikariaren %28ko edo hortik gorako murrizketa eragin izan du (28,29) eta EOAgatik EKAIA (2023), artikulua prentsan/article in press. https://doi.org/10.1387/ekaia.24033 Maitane Ibar-Bariain eta lankideak Behin-behineko bertsioa (euskara-orrazketaren faltan). 11 bisita edo preskripzio anbulatorioen %43ko edo %43tik gorako jaitsiera (30). Tinpanostomia beharrezkoa egiten duten otitis larriagoen aurrean eraginkortasuna %20ra iritsi zen (1). Talde babesa dela eta, EOA kasuen gutxitzea txertoa jaso duten eta jaso ez duten haurren artean ikusi da (31). Hala ere, zenbait ikerketek ordezkapen-anduiek eragindako EOAren igoera frogatu dute, 19A kasu (27). Serotipo hau, Amerikako Estatu Batuetan maiz isolatu izan da antimikrobiano askoekiko erresistentzia aurkezten duen EOA, mastoiditis koaleszentea eta sinusitis kronikoa duten haurrengan (8). Duela gutxi Espainiako iparraldean 12 urtez egindako azterlan baten arabera, PCV7 txertoaren eraginpean EOA maizago sortzen dituzten serotipoak 19A, 3 eta 19F ziren, lehenengo biak txertoaren parte ez zirelarik (32). Honetaz gain, hainbat autorek iradoki dute, PCV7a ezarri ostean H. influenzae-k eragindako EOAren tasan igoera bat gertatzeko posibilitatea dagoela (33). Espainian, PCV7aren ezarpena mikroorganismo honek eragindako EOA proportzioaren igoerarekin lotua izan da (32). H. influenzae eta S. pneumoniae espezieen arteko harremana EOAn ezaguna da, eta infekzio biriko mistoen modura, infekzio bakteriano mistoak ohikoak dira EOAn, eta iraunkorrak eta errepikariak diren infekzio-formekin erlazionatzen dira (34). PCV13aren serotipo gehigarriek EOAren eta EOA errepikariaren aurkako babes zabalagoa ematen dute (27). PCV13ren eragina Gipuzkoa eta Katalunian egindako lankidetza-lan batean aztertu zen, EOA pairatzen zuten umeengan. Txertoa merkaturatu aurreko urteetan S.pneumoniaek eragindako EOA %15koa izan zen eta txertoa egutegian sartu ondoren portzentaia %7,5-8,1raino murriztu zen (p EKAIA (2023), artikulua prentsan/article in press. https://doi.org/10.1387/ekaia.24033 Maitane Ibar-Bariain eta lankideak Behin-behineko bertsioa (euskara-orrazketaren faltan). 12 antibiotikoekiko erresistentzia duten anduien murrizketa eragiten duten faktoreak bi dira. Alde batetik, PCVekin immunizazioak antibiotikoekiko erresistenteak diren txerto serotipoen eskuraketa murrizten du eta bestalde, PCVen hartzaileek txertoa jaso ez duten haurrek baino antibiotiko gutxiago jasotzen dute, erresistentziak lortzeko presio selektiboa are gehiago gutxitzen duena. Hala ere, nasofaringeko isolatuen erresistentzia-patroiei dagokionez, haurimmunizazio unibertsalaren ondorioei buruzko datuak ez dira oso sendoak (8). Bestalde, S. pneumoniae-k kanpo DNA zati bat naturalki barneratzeko gaitasuna du (transformazioa), errekonbinazio-mekanismoen bidez kromosoma bakterianoan integratzen dena. Hau bere prozesu ebolutiborako motor nagusia da. Honek bere aldakortasun genetikoa eta antimikrobianoekiko erresistentzien hedapen azkarra justifikatzen ditu. PCV7 txertoa erabili aurretik, urtero 63.000 kasu IPD zenbatzen ziren Amerikako Estatu Batuetan eta penizilina eta beste antibiotiko klaseenganako erresistentzia erakusten zuten anduiak hedatu ziren (36). Espainian, anduien %20 inguruk penizilinekiko erresistentzia ertaina dute (0,12-2 mg/L kontzentrazio minimo inhibitzailea edo MIC; ingelesezko sigla) eta isolatuen %5a baino gutxiagok maila altuko erresistentzia (MIC ≥ 4 mg/L) (37). Anduien %20ak gainera, makrolidoekiko erresistentzia dute eta %2a inguruk lebofloxazinoarekiko (38). S. pneumoniae-ren penizilinekiko erresistentzia, kasu askotan, beta-laktamikoekiko, makrolidoekiko, klindamizinarekiko eta kotrimoxazolarekiko erresistentziak barne hartzen dituen multierresistentzia patroi aldakor batekin lotzen da gainera. Penizilinarekiko erresistentzia gertatzen da, penizilinari lotzeko proteinak (PBP; ingelesezko sigla) kodifikatzen dituzten geneen parte bat, beste S. pneumoniae edo Streptococcus viridans andui batzuen aldaera alelikoekin ordezkatu izan direlako, azido desoxirribonukleikoaren (DNA) sekuentzian %25erainoko desberdintasuna dutenak. PBP proteinek ekintza entzimatikoa dute eta pareta bakterianoaren peptidoglikanoaren biosintesian parte hartzen dute. Kodifikatzen dituzten geneetan mutazioak direla eta, penizilinari afinitatea gutxitua ikusten da (39). Frogatu den bezala, pneumokokoek, haien egitura genetiko modularra dela eta, locus kapsularrean malgutasun molekularra dute, ondorioz ingurune jakin batean sartzen den serotipo batek beste serotipo baten kapsula eskura dezake epe laburrean. Gainera, ez dago kapsula-trukagarritasunerako muga ezagunik. Antigorputzen presio selektibopean, serotipo EKAIA (2023), artikulua prentsan/article in press. https://doi.org/10.1387/ekaia.24033 Maitane Ibar-Bariain eta lankideak Behin-behineko bertsioa (euskara-orrazketaren faltan). 13 kopuru mugatua duten txertoak saihesteko pneumokoen eboluzio azkarra espero daiteke, eta datu batzuek prozesua hasi dela iradokitzen dute. Epe luzerako arazo honen konponbide bakarra, pneumokokoaren antigeno proteiko babesle bat edo batzuk daramatzan txertoa garatzea da, serotaldeari espezifikoak diren antigeno polisakaridoen ordez (8). Beraz, argi dago, PCVen ezarpenak infekzio pneumokozikoen epidemiologian aldaketa drastikoak eragin dituela. Txertoaren aurreko aldian, infekzio pneumokozikoen distribuziopatroia bimodala zen, 5 urtetik beherako haurren artean eta 60 urtetik gorako helduen artean intzidentzia-puntu maximo bat aurkitzen zelarik. Gaur egun, intzidentzia altuagoa da azken hauetan (1). 2.2. HAEMOPHILUS INFLUENZAE 2.2.1. Ezaugarriak eta epidemiologia H. influenzae goi arnas-aparatuaren giza mikrobiotaren parte den kokobazilo Gram-negatiboa da. Gizakia da ezagutzen den gordailu bakarra. Kapsula polisakaridikoaren ezaugarri antigenikoen arabera, 6 serotipo bereizten dira (a-f). Kapsulatu gabeko anduiei ez-tipagarriak (NTHi; ingelesezko sigla) deitzen zaie. Kapsulaturiko serotipo guztien artean b serotipoa (Hib) patogenikoena da. Hib-ren aurkako txerto konjugatua oso hedaturik ez dagoen munduko eremuetan, Hib da meningitis eta epiglotitisaren kausa nagusienetakoa haurrengan eta pneumoniarena helduengan (40). H. influenzae-ren beste andui batzuek, bereziki NTHi, mukosen eta arnasbideen infekzioak eragiten dituzte bizitza guztian zehar (41). Estimazioen arabera, H. influenzae EOA duten haur txikien erdi-belarriko isolatu bakterianoen %50-60 inguru da, eta gehienak NTHi dira (34). 2.2.2. b-motako Haemophilus influenzae-ren aurkako txertoa Hib-ren aurkako lehenengo belaunaldiko txertoak purifikaturiko polirribosil-ribitol-fosfato (PRP) polisakarido kapsularraz osatuta zeuden, eta immunogenizitate eskasa sortzen zuten 18 hilabetetik beherako haurrengan. Ondoren, PRPak garraiatzaile proteinikoei konjugaturiko PRPaz osaturiko txertoak merkaturatu zituzten (3): adibidez, Neisseria meningitidis-ren EKAIA (2023), artikulua prentsan/article in press. https://doi.org/10.1387/ekaia.24033 Maitane Ibar-Bariain eta lankideak Behin-behineko bertsioa (euskara-orrazketaren faltan). 14 kanpo-mintzaren konplexu proteikoa edo toxoide tetanikoa (41), T-dependentea den erantzun immunea eragiten dutenak, baita 18 hilabetetik beherako haurrengan ere immunogenizitatea sortuz eta nasofaringeko kolonizazioa ezabatuz. Espainian, Hib-ren aurkako lehenenego bi txerto konjugatuak 1993. urtean baimendu ziren. Hala ere, txertaketa-egutegietan ezarketa ez zen 1997ko abendura arte onartu. 2001. urteaz geroztik, Espainian, lehen txertaketaren eta indartze txertaketa-estaldurak %95a eta %94a gainditu dute, hurrenez hurren. Txerto konjugatu berriak formulatu ostean, txertaketa-eredua 2017an aldatu egin zen, eta Hib, difteria, tetanosa, kukutxeztula, poliomielitisa eta B hepatitisaren aurka batera immunizatzen duen txerto hexabalente gisa administratzen da. Hib-ren aurkako txerto konjugatuek ez dute beste serotipo kapsulatuen aurkako babesik ematen, ezta ez-tipagarrien aurkakoa ere (3). Txertaketa da Hib-k eragindako infekzioaren prebentziorako estrategiarik garrantzitsuena (3,6,41). Hib-ren aurkako bularreko haurren txertaketa unibertsala 1990eko hamarkadaren hasieran hasi zen, eta ia herrialde garatu guztietan burutzen da (40). Sistematikoki erabiltzea gomendatzen da 1A ebidentzia-mailarekin 2 eta 59 hilabete bitarteko haurrengan, baita Hib-k eragindako infekzio inbaditzailea izateko arrisku areagotua duten 5 urteko edo 5 urtetik gorako haurrengan ere (3,41). 2 urtetik beherako haurrek ez dute polisakarido kapsularren aurkako antigorputz erantzun egokirik sortzen; 5 urtetik aurrera lortzen baita immunitate espezifikoa, Hib-rengandik eta immunitate gurutzatua sortzen duten beste espezieengandik kolonizazioaren ondoren. Hori dela eta, txertoa ezarri ez den herrialdetan, serotipo honek morbilitate eta hilkortasun handia dakar 5 urtetik beherako haurrengan (3). Aldiz, txertaketa errutinazkoa den lekuetan Hib-ren prebalentziak nabarmen egin du behera eta NTHiren prebalentziak ordea, gora (40). 2.2.3. Txertoaren eraginkortasuna Jaioberriak Hib-ren aurka babesturik daude amaren antigorputzak direla eta. Hala eta guztiz ere, amaren antigorputzen mailak behera egin ahala, haurrek Hib-k eragindako infekzio inbaditzailea izateko arriskua dute, suszeptibilitaterik handiena 3. hilabetetik 3. urtera izanik (40). Bi hilabetetik gorako bularreko haurrak txertatzerakoan antigorputz babesleak sortzen dira epe laburrera eta baita luzera ere, kasuen %90ean baino gehiagotan. Gaixotasun EKAIA (2023), artikulua prentsan/article in press. https://doi.org/10.1387/ekaia.24033 Maitane Ibar-Bariain eta lankideak Behin-behineko bertsioa (euskara-orrazketaren faltan). 15 inbaditzailea izateko arrisku handiagoa dutenen artean ere erantzun immunologiko egokia behatu da. (3). Errutinazko Hib-ren txertaketak osasun publikoari ekarritako onura, eraginkortasun-entseguetan oinarrituta espero zena baina handiagoa izan zen: txertoa inplementatu ostean kolonizazioan, transmisioan eta Hib-k eragindako infekzio komunitarioen murrizketa behatu zen. Immunizatu gabekoen artean babesa hedatzeak, immunitatekolektiboa eta talde-babesa ematen dituela iradokitzen du (3,40,41). Gertaera horien ondorioz, serotipo honek eragindako infekzioak progresiboki eta etengabe murriztuz joan dira (3,40). H. influenzae-k eragindako infekzio inbaditzailea nahitaez aitortu beharreko gaixotasuna da. Hori dela eta Carlos III. espainiako epidemiologia zentro nazionalak datu epidemiologikoak argitaratzen ditu. Datu hauen arabera, 2015 eta 2018 bitartean H. influenzae-k eragindako infekzio inbaditzailearen intzidentzia-tasak goranzko joera erakutsi zuen: 0,53tik (199 kasu) 2015an 1,02ra (453 kasu) igo zen 2018an. 2019 urtean, intzidentzia-tasa apur bat jeitsi zen 0,93 (418 kasu) eta 2020an, inzidentzia 0,44ra (200 kasu), 2015 aurretiko zifretara, murriztua ikusi zen. Honetaz gain, gaur egun H. influenzaek eragindako infekzio inbaditzaileak aurkezpen bimodala aurkezten duela agerian uzten da; kasu gehienak urte batetik beherako umeen artean eta 85 urtetik gorako helduen artean eman zirelarik (42). Espainian egindako ikerketa baten arabera (43), H. influenzae-k eragindako gaixotasun inbaditzailearen intzidentzia 100.000 biztanleko 2,12 izan zen, Amerikako Estatu Batuetan eta Europan jakinarazitakoaren antzekoa; adinarekin handitzen zelarik 6,8/100.000eko 65 urtetik gorakoengan. Espainian eta oro har, txertaketa sistematikoa ezarri duten herrialdeetan Hib-k eragindako gaixotasun inbaditzailea murriztu bada ere, OMEak estimatzen du, 2008ko datuen arabera, serotipo honengatik mundu osoan, 5 urtetik beherakoen artean 8 milioi gaixotasun kasu larri baino gehiago eman zirela eta haurren hilkortasun kausa guztien %2a suposatzen duela (3). 2. irudian, Amerikako Estatu Batuetan 1980-2012 aldian, 5 urtetik beherako haurren artean Hib-k eragindako infekzio inbaditzaileen urteko intzidentzia estimatua ageri da. 2. irudia: H. influenzae-ren b serotipoak (Hib) 5 urtetik beherako haurrengan eragindako infekzio inbaditzailearen urteko intzidentzia estimatua Amerikako Estatu Batuetan, 1980-2012 (44 erreferentziatik moldatua). 2.2.4. Kolonizazioa eta serotipoen ordezpena Haurtzaroan Hib-ren aurkako txerto konjugatuaren erabilera, Hib-ren nasofaringeko kolonizazioaren prebalentzia baxuagoarekin lotu da txertoa jaso duten haurren artean baina baita jaso ez dutenen artean ere (40,44). Orain arte serotipoen ordezpenaren ebidentzia argirik ez badago ere (40,45-47), badirudi zenbait azterlanek adierazten dutela, eramaileetan ez-b eta NTHi serotipoen kolonizazio eta infekzioek gora egin dutela (46), azken hau H. influenzae-k eragindako gaixotasun inbaditzailearen kausa nagusia delarik (40,42,46,48,49). Europan, txertoaren ondorengo aroan egindako gaixotasun inbaditzailearen zaintza epidemiologikoak, b serotipoaren ondoriozko kasuen beheranzko joerak hauteman zituen, haurrengan batez ere (46,48). Tipagarriak ez diren anduiak Hib anduiak baino birulentzia txikiagoa izan arren, adinekoengan eta bronkitis kronikoa duten pazienteengan infekzioak eragiten dituzte (batzuetan pneumonia larriak), bai eta infekzio ez-inbaditzaileak ere, hala nola EOA, sinusitisa eta konjuntibitisa. Txertaketa ondorengo aroan, NTHi anduiak infekzio inbaditzaileen kausa gisa identifikatu dira ere, bereziki heldu nagusiengan eta bularreko haur txikiengan (40). Hain zuzen ere, 2007-2014 aldian Europan egindako zaintza epidemiologikoak erakutsi zuen, H. influenzae–k eragindako gaixotasun inbaditzailearen urteko joera gorantz egiten ari zela, nagusiki andui ez-kapsulatuen kontura, kasu guztien %78a izanik. NTHi-k goranzko joera erakutsi zuen hilabete batetik beherako eta ≥ 20 urteko EKAIA (2023), artikulua prentsan/article in press. https://doi.org/10.1387/ekaia.24033 Maitane Ibar-Bariain eta lankideak Behin-behineko bertsioa (euskara-orrazketaren faltan). 17 pazienteen artean, baina kasu gehienak ≥ 60 urtekoen artean dokumentatu ziren (46). NTHiren aurkako txertoen garapena ikerketa eremu aktiboa da (41). 3. irudian, H. influenzae- k eragindako gaixotasun inbaditzailearen jakinarazpen-tasaren eboluzioa, Europako 12 herrialdetan 2007-2014 aldian, ageri da. 3. irudia. H. influenzae-k eragindako gaixotasun inbaditzailearen jakinarazpen-tasa, serotipoaren eta jakinarazpen urtearen arabera, Europako 12 herrialdetan, 2007-2014 (46 erreferentziatik moldatua). 2.2.5. Tratamendua eta erresistentzia mekanismoak H. influenzae-k eragindako infekzioak orokorrean amoxizilina, amoxizilina/klabulaniko edo bigarren edota hirugarren belaunaldiko zefalosporinekin tratatzen dira. Erresistentziamekanismo nagusia, andui kapsulatu zein ez-kapsulatuetan, beta-laktamasen produkzioa da, aminopenizilinekiko erresistentzia ematen diena. Orokorrean sentikor mantentzen dira betalaktamiko eta beta-laktamasen inhibitzaileen arteko konbinazioekiko, bigarren eta hirugarren belaunaldiko zefalosporinekiko eta karbapenemekiko. Ondorengo erresistentziamekanismorik ohikoena, 3. motako penizilinari lotzeko proteinetan (PBP3: ingelesezko sigla) gertatzen diren alterazioen ondorioz anpizilinarekiko erresistentzia da. Azkeneko patroi hau daukaten anduiei beta-laktamasa negatiboak diren anpizilinarekiko erresistenteak (BLNAR; ingelesezko sigla) deritze. Haien garrantzi klinikoa ezezaguna bada ere, badirudi jakinarazitako BLNAR andui gehienak zeftriaxonarekiko sentikorrak direla. Espainian, anduien %20a beta-laktamasa sortzaileak dira, eta EOA duten haurrengan isolatutako anduien EKAIA (2023), artikulua prentsan/article in press. https://doi.org/10.1387/ekaia.24033 Maitane Ibar-Bariain eta lankideak Behin-behineko bertsioa (euskara-orrazketaren faltan). 18 %20a, anpizilinarekiko erresistenteak PBP3etan modifikazioak direla eta (38). H. influenzaeren beste antibiotiko gehienekiko erresistentzia-tasak, oro har, baxuak dira (40). Mundu mailan egindako ikerketa batean Hib anduien %16,6ak penizilinarekiko erresistentzia erakutsi zuela ikusi zen, herrialde ezberdinen artean aldakortasun handia antzeman zelarik. Aldiz, Hibren kontrako txertoaren ezarri ostean, infekzio kasuen murrizketa azkarrarekin batera betalaktamasa positibo anduien gainbeherakada detektatu zen (36). 3 ONDORIOAK S. pneunomiae-ren aurkako txerto pneumokoziko konjugatuak eta H. influenzae b serotipoaren aurkako txerto konjugatua ezarri ostean, mikroorganismo hauek eragindako infekzioen intzidentzia eta hilkortasuna murriztu direla ikusi da. Hala ere, txertoetan ez dauden pneumokoaren serotipoak eta H. influenzae ez-tipagarriaren anduiak gaixotasun inbaditzailearen eragile nagusi bilakatu dira, orokorrean 60 urtetik gorako helduak batez ere erasaten dituztenak. Igoera honek ordea, ez du baliogabetu gaixotasun inbaditzailearen murrizketa globala. Txerto hauen hedapenarekin bat, antimikrobianoekiko sentikortasunprofilean ere aldaketak hauteman dira. Hori dela eta, garrantzitsua da txertoak ezartzea, estaldura mantentzea eta gaixotasun pneumokozikoaren eta Hib-k eragindako gaixotasun inbaditzailearen zaintza epidemiologiko jarraitua egitea. Balentzia desberdina duten txertoak erabilgarri egonda gainera, aldaketa epidemiologikoak monitorizatzeak bereziki garrantzia dauka, etorkizunerako prebentzio-neurrien garapena edota txerto formulazio estrategia berriak ebaluatzeko aukera emango lukeena. ESKER ONAK Egileek eskerrak eman nahi dizkiete Euskal Herriko Unibertsitateari (UPV/EHU) (GIU20/048) eta Eusko Jaurlaritzari (IT1587-22) emandako laguntza ekonomikoagatik. BIBLIOGRAFIA [1] Comité Asesor de Vacunas (CAV-AEP). 2020. Neumococo. Manual de vacunas en línea de la AEP. Hemen eskuragarri: http://vacunasaep.org/documentos/manual/cap-31. (2020/01/21).
