62 EKAIA, 29 (2016) Oier Aizpurua-Olaizola, Asier Vallejo, Maitane Olivares, Patricia Navarro, Nestor Etxebarria, Aresatz Usobiaga 1. SARRERA Bukatu zen bi gauza batera emakumeek soilik egin zitzaketen garaia. Gaur egun tximistaren abiaduran bizi gara gehientsuonok, ia geure itzalak aurreratuko gaituen beldurrez, eta noski, gorputzari aireaz gain zerbait eman behar diogula zeharo ahaztuta. Ondorioz, janari lasterrak eta industrian prozesatutako elikagaiak gure eguneroko ogi bilakatu dira, baita horiek duten balio nutrizionalaren galera konpentsatzeko gehigarrien beharra ere. Gehigarri horien artean gantz azido asegabeak eta polifenolak aipatu nahi ditugu [1]. Polifenolek ahalmen antioxidatzaile handia dute; horri esker erradikal askeak neutralizatzeko gai dira, arrisku txikiagoko konposatuak emanez [24]. Gaitasun hori dela eta, konposatu hauek egokiak dira hainbat aplikaziotarako, hala nola hanturak tratatzeko [5], minbiziaren gisako endekapenezko gaixotasunetarako [6-7] edo kosmetikan zahartzearen aurkako tratamenduetarako [8-9]. Bestalde, nootropiko bezala zerrendatuak daude, garunean oroimena, arreta eta motibazioa gisako funtzioak bultzatzen laguntzen baitute [10]. Gantz azidoak 3 taldetan sailkatuta daude: poliasegabeak (PUFA), monoasegabeak (MUFA) eta asetuak (SAFA). Azido linoleikoaren gisako PUFAk oso garrantzitsuak dira gaixotasun kardiobaskularren prebentzioan [11-12]; azido oleikoa bezalako MUFAk aldiz funtsezkoak dira odoleko triazilglizerol eta kolesterol mailak jaisteko eta ondorioz minbizien prebentziorako [13-14]. Azido estearikoa edo palmitikoa bezalako SAFAk alderantzizko efektuaren erantzule dira ordea, odoleko kolesterol maila igotzen baitute eskuarki [15]. Agroindustriako hondakinen inguruko interesa haziz joan da azken urteetan, balio erantsi handiko albo produktuen iturri garrantzitsu izan baitaitezke. Ildo horretatik, ardo-ekoizpeneko hondakinen ustiapena aukera bikaina izan daiteke. Izan ere, bertan aurkitzen diren gantz azido asegabeen eta polifenolen kontzentrazioa altua izateaz gain, sortzen den hondakin kopurua izugarria da baina ustiapena, berriz, mugatua [16]. Konposatu bioaktiboak erauzterako eta jakiak prozesatzeko orduan aukerarik egokienetako bat da jariakin gainkritikoen bidezko erauzketa. SFE jariakin gainkritikoen ezaugarrietan oinarritzen da. Gas bat presio eta tenperatura kritikotik haratago jartzen denean egoera gainkritiko batera iritsi daiteke, eta hala, likidoen eta gasen arteko ezaugarriak hartzen ditu. Likidoen antzeko dentsitatea dute eta hargatik disolbatzaile onak dira; bestalde, gasen likatasuna eta mugikortasuna dutenez, material solidoaren poroetara hobeto heltzen dira eta erauzketak azkarrago lortzen dira. Erauzketak egiteko hainbat disolbatzaile erabil daitezke; dena den, karbono dioxidoa erabiltzea da ohikoena, hainbat abantaila garrantzitsu aurkezten baititu [17-19]. Batetik inertea geldoa eta ingurumenarentzat garbia izateaz gain erauzketa-tenperatura eta presio baxuetan gauzatzea ahalbidetzen duenez baldintza gogorrekiko EKAIA 29.indd 62 EKAIA 29.indd 62 10/3/16 13:55:40 10/3/16 13:55:40 EKAIA, 29 (2016) 63 Mahatsak txerritzen sentikorrak diren konposatuen degradatzea saihesten du. Bestetik, lortzen diren erauzkinak purutasun altukoak dira eta ondorioz, elikagaien industrian arazo gabe erabil daitezke. Erauzketa eskala industrialean egiteko eragozpenik ez dago gainera. Hortaz gain, nahiz eta CO2 disolbatzaile apolarra izan, etanola edo metanolaren gisako albo disolbatzaile polar bat gehitu dakioke, eta horrela, modu horretan lortzen da polartasun ezberdineko konposatuak elkarrengandik bereizita erauztea, lehenik apolarrak CO2 soilik erabiliz eta ostean polarrak albo-disolbatzailea gehituz [20-21]. Zoritxarrez, polifenolak erraz degrada daitezke argiaren, tenperaturaren, oxigenoaren eta entzimen aktibitateen ondorioz [22]. Bestalde, sarritan ez dira oso bioeskuragarriak, uretan disolbagarritasun baxua baitute eta jariakin biologikoetan dagoen baldintza alkalinoetan ezegonkorrak baitira gainera [23]. Hortik dator konposatu hauek kapsulatu beharra, modu horretan egiazki lortzen baita konposatuen egonkortasuna eta bioeskuragarritasuna hobetzea [23-24]. Mikrokapsulatzeko teknika ugari daude. Horien artean aurkitzen da zurrusta-bibrazio bidezko mikrokapsularatzea, teknika erraza delako, eta industrian erabilgarria eta konposatu hidrofilikoentzat egokia [25]. Teknika horretan, agente kapsulatzailearekin nahasten dira kapsulatu nahi diren konposatuak eta nahastearen fluxu laminar bat zulo txiki batetik igaroarazten da, aplikaturiko bibrazioari esker tanta nimiñoak osatuz. Tentsio bat ezarrita, tanta horiek dispertsatu egiten dira eta gogortze-disoluziora erorita mikrokapsulak osatzen dira (1. irudia). 1. irudia. Erabilitako kapsulatze-sistemaren azalezko azalpena (Buchi B-390). EKAIA 29.indd 63 EKAIA 29.indd 63 10/3/16 13:55:40 10/3/16 13:55:40 64 EKAIA, 29 (2016) Oier Aizpurua-Olaizola, Asier Vallejo, Maitane Olivares, Patricia Navarro, Nestor Etxebarria, Aresatz Usobiaga Kapsulatzaile agente ohikoena alginatoa da. Alginatoa alga marroietatik lortzen da eta kaltzio katioiekin erreakziona dezaketen talde karboxiliko ugari ditu; modu horretan konposatu aktiboak babes ditzakeen gel egonkorrak osatzen ditu [26]. Hori dela eta, agente gisa alginatoa erabiltzen denean, kaltzio klorurozko disoluzioa erabili ohi da gogortze-disoluzio gisa. Kapsulen egonkortasuna are gehiago hobetzeko aukera gehigarri bat da alginatoarekin batera kitosana bezalako agente egonkortzaile bat erabiltzea [27]. Kitosana karramarroen kanpo eskeletoetatik erdiesten da eta elektroi-emaile gisa diharduten –OH eta –NH2 talde ugari ditu. Ondorioz, alginatoak eta kitosanak bateragarritasun bikaina dute, elkarrekin erreakziona baitezakete, dituzten aurkako kargei esker [28]. Lan honetan optimizatu egin da SFE bidezko metodo bat, ardo hondakinetatik gantz azidoak eta polifenolak elkarrengandik berezita erauzi ahal izateko. Bestalde, optimizatu egin da polifenolen egonkortasuna hobetzeko VNM bidezko mikrokapsularatzea ere. Osatutako mikrokapsulen egonkortasuna aztertu da 6 hilabetean zehar, kontserbazio-baldintza ezberdinetan. 2. JARIAKIN GAINKRITIKOAREN BIDEZKO ERAUZKETA 2.1. Gantz azidoen eta polifenolen erauzketaren optimizazioa Gantz azidoak ezpolarrak dira, baina polifenolak ordea polarrak. Ezberdintasun horretan oinarritzen da diseinatutako erauzketa konposatu bakoitza bereizita erauzteko. Lehenik, CO2 soilik erabiliz ardo hondakinetatik gantz azidoak erauztea lortu nahi da, eta ostean albo disolbatzaile gisa metanola gehituz polifenolak erauztea. Ahalik eta konposatu gehien erauzteko, beharrezkoa da ordea bi urrats hauek bata bestearen atzetik egin aurretik bakoitza bere aldetik optimizatzea. Horretarako, lehendabizi tenperatura, CO2-fluxua, presioa eta erauzketa-denboraren eragina aztertu dira urrats bakoitzean, eta polifenolen kasuan baita gehitutako albo-disolbatzailearen ehunekoa ere. Optimizazioak diseinu konposatu zentrala (CCD Central Composite Design) erabiliz gauzatu dira, 4 aldagai eta 27 laborategi-saioko matrize banaren bidez erauzketa maximoa gertatzen den gainazal-erantzunak erdietsiz hain zuzen ere. Polifenolen kasuan erauzketa-denbora diseinutik kanpo utzi da eta optimizazioaren ostean aztertu da erauzketa jarraituen bidez. Gainazal-erantzunak lortzeko emaitza gisa masa-espektrometriari akoplaturiko gas-kromatografia bidez (GC-MS) lortutako gantz azidoen konEKAIA 29.indd 64 EKAIA 29.indd 64 10/3/16 13:55:42 10/3/16 13:55:42 EKAIA, 29 (2016) 65 Mahatsak txerritzen tzentrazioak erabili dira gantz azidoen kasuan; polifenolen kasuan aldiz, Folin-Ciocalteu [29] metodoaren bidez lortutako polifenolen osoko kontzentrazioa erabili da. 1. taulan ikus daitezke aztertutako tarteak eta erdietsitako balio optimoak. 1. taula. SFE erauzketako 2 urratsetan aztertutako tarteak eta erdietsitako balio optimoak. Aldagaiak Aztertutako tartea Gantz azidoak Balio optimoak Aztertutako tartea Polifenolak Balio optimoak Tenperatura (°C) 35-55 35 35-55 35 Fluxua (mL/min) 1-2 2 1-2 2 Presioa (bar) 103-253 253 103-253 103 Denbora (min) 5-79 5 Erauzketa jarraituak 5 Metanola (%) — — 0-40 40 Gantz azidoen erauzketan, ikusi da CO2-fluxua eta presioa direla estatistikoki eragina duten aldagaiak. Hala, aldagai horiek balio altuetan finkatu dira eta denbora eta tenperatura aldagaiak aldiz balio baxuetan, azken hauek ez baitiote prozesuari eragiten. Polifenolen kasuan CO2 fluxua eta erabilitako albo disolbatzailearen portzentaia izan dira eragileak. Ondorioz, horiek balio altuetan finkatu dira eta eragiten ez duten aldagaiak, kasu honetan tenperatura eta presioa balio baxuetan zehaztu dira. Erauzketa jarraituetan, ikusi da 5 minutuko erauzketak aski direla. 2.2. Bi urratseko erauzketaren balioztatzea Behin urrats bakoitza bere aldetik optimizatuta, bata bestearen atzetik aplikatu dira ardo hondakinetatik lehenik gantz azidoak eta ostean polifenolak erauzi ahal izateko. Ardo hondakinetan gehien agertzen diren 4 konposatu nagusiak kuantifikatu dira talde bakoitzean, gantz azidoen kasuan GC-MS bidez eta polifenolen kasuan fragmentazio bikoitzeko masa-espektometriari akoplaturiko eraginkortasun handiko likido kromatografia bidez (LC-MS/MS). Lorturiko emaitzak 2. irudian laburbiltzen dira. 2. irudian ikus daiteke, ez dagoela ezberdintasunik bi urratsak jarraian egitearen edo bakoitza bere aldetik egitearen artean. Hala, lehen urratsean CO2 soilik erabiliz, gantz azido ia denak erauztea lortu da inongo polifenolik erauzi gabe; ostean, metanola gehituta polifenol guztiak ezauzi dira bigarren urratsean. EKAIA 29.indd 65 EKAIA 29.indd 65 10/3/16 13:55:42 10/3/16 13:55:42 66 EKAIA, 29 (2016) Oier Aizpurua-Olaizola, Asier Vallejo, Maitane Olivares, Patricia Navarro, Nestor Etxebarria, Aresatz Usobiaga 2. irudia. Gantz azidoen eta polifenolen kontzentrazioak lehen urratsean (CO2 soilik), lehenengoaren jarraian bigarren urratsa gauzatzean (CO2 + metanola) eta urrats bakoitza bere aldetik egitean (alde batetik CO2 soilik eta beste aldetik CO2 + metanola soilik), dagokien desbiderapen estandarrekin (n = 3). 3. POLIFENOLEN KAPSULARATZEA 3.1. Polifenolen mikrokapsularatzearen optimizazioa Eragile gerta daitezkeen 4 aldagai nagusi daude, 1. irudian ikusgai dagoen zurrusta-bibrazioaren bidezko mikrokapsularatzearen bidez kapsulak eratzerako orduan: agente kapsulatzailearen eta kapsulatu nahi diren konposatuen nahastearen fluxu laminarra osatzeko ezarririko presioa, fluxua banakako tanta nimiñoetara aldatzen duen bibrazioaren maiztasuna, tantatxo hauek banatzeko aplikaturiko tentsioa, eta gogortze disoluziora dagoen distantzia. Bestalde, sisteman jarritako zurrustaren arabera hainbat tamainatako mikrokapsulak osatu daitezke, baina zurrusta bakoitzarentzat aldagaien balio optimoak ezberdinak izango dira ordea. Lan honetan 150 eta 300 µm-ko zurrustak erabili dira mikrokapsulak osatzeko, komenigarria baita ostean emango zaien aplikazioaren arabera tamaina bateko edo besteko mikrokapsulak izatea. Zurrusta bakoitzarekin lan egiteko baldintza egokienak erdiesteko, 27 laborategi-saioko matrize bana erabili da aurreko kasuan bezala. Gainazal-erantzunak lortzeko 3 erantzun hartu dira kontuan: ondo eratutako kapsula biribilen ehunekoa, gaizki eratutako kapsula ezbiribilen ehunekoa eta elkarri itsatsiriko kapsulen ehunekoa. Hala, lortu nahi izan da ondo eratutako kapsulen kopurua maximoa izatea eta gaizki eratutakoena minimoa izatea. 2. taulan ikus daitezke, diseinuan aztertutako tarteak eta erdietsitako balio optimoak. Baldintza optimoekin erdietsitako mikrokapsula hezeen batazbesteko tamaina 278 ± 8 µm-koa izan da 150 µm-ko zurrusta erabiliz, 300 µm-ko zurrustaren kasuan aldiz 600 ± 90 µm-koa (3. irudia) EKAIA 29.indd 66 EKAIA 29.indd 66 10/3/16 13:55:42 10/3/16 13:55:42 EKAIA, 29 (2016) 67 Mahatsak txerritzen 2. taula. 150 eta 300 μm-ko zurrustekin kapsula optimoak osatzeko aztertutako aldagaien tarteak eta balio optimoak Aldagaiak Aztertutako tartea 150 μm Balio optimoak Aztertutako tartea 300 μm Balio optimoak Presioa (mbar) 140-320 185 56-200 77 Bibrazioa (Hz) 100-2000 1525 100-1500 1150 Tentsioa (V) 250-2000 1565 500-2000 2000 Distantzia (mm) 30-150 120 30-150 60 3. irudia. Mikroskopio optiko bidez ateratako mikrokapsulen argazkiak. (a) 150 μm-ko zurrustarekin baldintza optimoetan lortutako kapsulak. (b) 300 μm-ko zurrustarekin baldintza optimoetan lortutako kapsulak. 3.2. Mikrokapsulen egonkonkortasun-azterketa Baldintza optimoetan erdietsitako mikrokapsulak liofilizazio bidez lehortu eta haien egonkortasuna aztertu da zenbait baldintzatan (4°C-ra ilunpean eta giro-tenperaturan ilunpean eta argipean) 6 hilabetean zehar. Horretarako, ardo hondakinetako polifenol nagusiak diren katekinaren eta epikatekinaren kontzentrazioak neurtu dira kapsuletan azterketa osoan zehar eta emaitzei zentzua eman ahal izateko kapsulatu gabeko erauzkin berdinaren jarraipena ere egin da. 4. irudian dago erakusgai baldintza ezberdinetan kapsulek jasandako kontzentrazioen bilakaera. 3. taulan azaltzen dira mikrokapsulen eta kapsulatu gabeko erauzkinaren bizitza erdiak, hots, kontzentrazioak hasierako kontzentrazioaren erdira jaisteko kasu bakoitzean behar diren denborak. EKAIA 29.indd 67 EKAIA 29.indd 67 10/3/16 13:55:43 10/3/16 13:55:43 68 EKAIA, 29 (2016) Oier Aizpurua-Olaizola, Asier Vallejo, Maitane Olivares, Patricia Navarro, Nestor Etxebarria, Aresatz Usobiaga 4. irudia. Katekina eta epikatekinaren egonkortasuna 150 eta 300 µm-ko zurrustekin osatutako mikrokapsuletan kitosana (kit.) erabiliz edo kitosanik gabe. Baldintzak bestalde, honakoak dira: 4 °C-ra hozkailuan ilunpean eta giro-tenperaturan (g.t.) ilunpean eta argipean (n = 3). Desbiderapenak % 10etik beherakoak izan dira kasu guztietan. 4. irudian ikus daitekeenez, katekinak eta epikatekinak antzerako degradazio-abiadura mantentzen dute kasu guztietan, txikiena tenperatura baxuetan delarik. Bestetik, ikusi da Kitosana gehigarri gisa erabiltzeak degradazioa apur bat mantsotzen duela, hain zuzen 150 µm-ko zurrustarekin % 3-7 artean eta 300 µm-koarekin % 1-16 artean. Bestalde, nahiz eta 4 °Cra joera hau ez sumatu, orokorrean mikrokapsula txikienak azkarrago degradatzen direla ikusi da, ziurrenik inguruarekin kontaktuan duten gainazalaren azalera handiagoa dutelako. 3. taulan argi ikus daitekeen bezala, orokorrean eta laburbilduz esan daiteke kapsulatutako erauzkina baino askoz ere azkarrago degradatzen dela kapsulatu gabeko erauzkina, baldintza guztietan. Giro-tenperaturan gordetzen direnean 5-33 aldiz azkarrago degradatzen da kapsulatu gabeko erauzkina, eta hozkailuan gordetzen direnean aldiz 1.2-2.1 aldiz azkarrago. EKAIA 29.indd 68 EKAIA 29.indd 68 10/3/16 13:55:44 10/3/16 13:55:44 EKAIA, 29 (2016) 69 Mahatsak txerritzen 3. taula. Kapsulatu gabeko erauzkineko eta erauzkin berdinarekin sortutako mikrokapsula ezberdinetako katekinaren eta epikatekinaren bizitza erdiak, baldintza ezberdinak ezarrita: kitosana (kit); giro-tenperatura (g.t). Baldintzak t(1/2) (egunak) Katekina Epikatekina Erauzkin askea 4 ºC 396 408 g.t. argi 14 15 g.t. ilun 19 20 150 µm, kit. 4 ºC 764 857 g.t. argi 89 85 g.t. ilun 152 146 150 µm, kit. ez 4 ºC 619 680 g.t. argi 74 72 g.t. ilun 139 139 300 µm, kit. 4 ºC 478 510 g.t. argi 462 478 g.t. ilun 163 157 300 µm, kit. ez 4 ºC 472 465 g.t. argi 373 361 g.t. ilun 157 159 4. ONDORIOAK Ardo hondakinetatik gantz azido asegabeak eta polifenolak bereizita erauzteko SFE metodoa garatu da. Garatutako metodoa azkarra da, eta gainera, konposatu aktiboen degradazioa ekiditen du, tenperatura baxuetan (35 °C) egiten delako. Bestalde, polifenolak erraz degrada daitekeenez, polifenol hauek kapsulatzeko metodo bat garatu da VNM bidez. Janari-esparruko aplikazio ezberdinetarako egokiak izan daitezkeen alginato mikrokapsulak garatu dira, hainbat tamainatakoak. Horrela, sortutako mikrokapsulek izugarri hobetu dute polifenolen egonkortasuna. Kitosana gehigarri gisa erabiltzeko aukera aztertu da eta egonkortasuna are gehiago hobetzen duela ikusi da. Laburbilduz, lan honen bidez ardo hondakinetatik bi produktu interesgarri erdietsi direla esan daiteke: batetik gantz azido asegabeetan oso aberatsa den erauzkina eta bestetik egonkortasun handiko polifenol-mikroEKAIA 29.indd 69 EKAIA 29.indd 69 10/3/16 13:55:45 10/3/16 13:55:45 70 EKAIA, 29 (2016) Oier Aizpurua-Olaizola, Asier Vallejo, Maitane Olivares, Patricia Navarro, Nestor Etxebarria, Aresatz Usobiaga kapsulak. Modu honetan ardo hondakinen balioa handitzea lor daiteke, eta Euskal Herrian sortzen den bolumena zenbatekoa den kontuan hartuz, litekeena da bera izatea etorkizun hurbileko aukera. Arrazoia izango du azkenean hondakinak txerrikeria bat direla dioenak, kasu honetan ere, txerriarenean bezala, dena baita erabilgarria. 5. ESKER ONAK Egileek esker ona adierazi nahi diete IDOKI SCF S.L. enpresari jariakin gainkritiko bidezko erauzketa sistema erabiltzen uzteagatik, Ostatu eta Mokoroaga ardotegiei ikerketarako beharrezko materiala eskaintzeagatik eta Eusko Jaurlaritzari SAIOTEK (SAI12/136) egitasmoagatik. O. Aizpuruak esker onak adierazi nahi dizkio Eusko Jaurlaritzari, baita bere aurredoktoradutzako bekarengatik. 6. BIBLIOGRAFIA [1] SHAHIDI F. 2012. «Nutraceuticals, functional foods and dietary supplements in health and disease». J Food Drug Anal, 20, 226-230. [2] DUGAS A.J., CASTAÑEDA-ACOSTA J., BONIN G.C., PRICE K.L., FISHER N.H. eta WINSTON G.W. 2000. «Evaluation of the total peroxyl radical-scavenging capacity of flavonoids: structure-activity relationships». J Nat Prod, 63, 327-331. [3] TIKHONOV I., ROGINSKY V. eta PLISS E. 2009. «The chain-breaking antioxidant activity of phenolic compounds with different numbers of O-H groups as determined during the oxidation of styrene». Int J Chem Kinet, 41, 92-100. [4] LEOPOLDINI M., RUSSO N. eta TOSCANO M. 2011. «The molecular basis of working mechanism of natural polyphenolic antioxidants». Food Chem, 125, 288-306. [5] KIM J., LEE K.W eta LEE H.J. 2014. «Polyphenols suppress and modulate inflammation: Possible Roles in Health and Disease». In WATSON R.R., PREEDY V.R., ZIBADI S., (Eds.), «Polyphenols in Human Health and Disease». Academic Press, Massachusetts, USA, 393-408 orr. [6] HERTOG M.G.L. 1994. «Flavonols and Flavones in Foods and Their Relation with Cancer and Coronary Heart Disease Risk». Ph.D. Thesis, The Netherlands: Agricultural University Wageningen. [7] CORDOVA, F.M. eta WATSON, R.R. (2014). «Food and supplement polyphenol action in cancer recurrence». In WATSON, R.R., PREEDY, V.R., & ZIBADI, S., (Eds.), «Polyphenols in Human Health and Disease». Academic Press, Massachusetts, USA, 191-195 orr. EKAIA 29.indd 70 EKAIA 29.indd 70 10/3/16 13:55:46 10/3/16 13:55:46
