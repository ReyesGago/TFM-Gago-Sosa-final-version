56 EKAIA, 33 (2018) Iñaki Milton-Laskibar, Alfredo Fernández-Quintela, María Puy Portillo mers, which have to be hydrolyzed in the gut before being absorbed. By the action of the so called phase II enzymes, the phenolic compounds are metabolized in the small bowel and in the liver. Some of the metabolites produced in the liver are secreted to the small bowel through the bile duct, where they will be either deconjugated to be reabsorbed or reach the colon. Once in the large bowel, the phenolic compounds are further metabolized by the gut microbiota. As a consequence of all these processes, the bioavailability of the phenolic compounds is low. The excretion of the phenolic compounds and their metabolites is basically done through the urine. They are bioactive compounds with high antioxidant capacity. In the last years, different beneficial effects against the development of some illnesses (cancer, cardiovascular and neurodegenerative diseases) were attributed to these compounds, in part because of their antioxidant effect, and also due to other different mechanisms. Keywords: Phenolic compounds, antioxidant, metabolism, health. 1. EGITURA KIMIKOA ETA ELIKAGAI ITURRIAK Konposatu fenolikoak (polifenol ere deituak), multzo zabal bat dira, eraztun fenoliko bat edo gehiago edukitzeagatik bereizten diren sustantziez osatua. Sustantzia hauek, egitura kimikoaren arabera, talde ezberdinen ba1. irudia. Konposatu fenolikoen sailkapena. EKAIA 33.indd 56 EKAIA 33.indd 56 6/3/18 08:27:43 6/3/18 08:27:43 EKAIA, 33 (2018) 57 Konposatu fenolikoak eta osasuna rruan sailkatuta daude. Haien artean, ondo bereizi behar dira flabonoideak (flabonolak, flabonak, isoflabonak, flabanonak, flaban-3 olak, antozianidinak eta dihidrochalkonak) eta ez flabonoideak (estilbenoak, azido klorogenikoak eta azido fenolikoak) (1. irudia) [1]. Egitura kimikoaren arabera, konposatu hauek zenbait efektu onuragarri eragin ditzakete organismoan. Konposatu hauek, landareek ekoizten dituzte bigarren mailako metabolito gisa, erradiazio ultramorea, patogenoak, kalte oxidatiboa eta ingurumen baldintza zailak bezalako erasoei aurre egiteko. Hori dela eta, modu naturalean daude landare jatorriko elikagaietan, hala nola frutetan, barazkietan, fruitu lehorretan, olioetan, tean eta ardoan (ikusi 1. taula). Molekula hauek, fruta eta barazkiei kolorea emateaz gain, hauen garraztasunean, astringentzian, zaporean, aroman eta egonkortasun oxidatiboan ere eragiten dute. Asko dira elikagai hauetan dauden konposatu fenolikoen kantitatean eragina duten faktoreak. Hauen artean, landarearen berezko faktore intrintsekoak nabarmendu behar dira. Hauek, polifenolen edukian alde handiak egotea eragin dezakete, ez bakarrik espezie ezberdinen artean, baita produktu beraren aldaeren artean ere. Adibidez, 300 mg polifenol daude Lollo rosso motako uraza baten 100 gramo elikagaitan, baina Iceberg motako batean, 100 gramo elikagaitan 10 mg polifenol besterik ez dago. Laborantza eta uzta ondorengo kontserbazio-baldintzekin zerikusia duten faktore estrintseko garrantzitsuak ere badaude (landutako lurraren konposizioa, uraren eskuragarritasuna, tenperatura eta eguzkipeko esposizioa). Jakien heltze mailak ere eragin handia dauka, batik bat frutetan. Gainera, elikagaiak hartzeko moduak konposatu fenolikoen ingestioa baldintzatu dezake. Horrela, frutak zuritzean, haien konposatu fenoliko edukia nabarmen murriztuko dugu. Bestalde, uretan edo mikrouhin-labe batean egosi diren barazkiek, oso polifenol eduki ezberdinak izan ditzakete [2]. Ez da lan erraza elikagai ezberdinek dituzten konposatu fenolikoen kantitateak zehaztea. Alde batetik, mota asko daude, eta bestetik, egitura kimiko bakoitzak balorazio baldintza ezberdinak behar ditu. Eduki hau, Folinen teknikaren bidez aztertu ohi da, ahalmen antioxidatzailea neurtuta. Hala ere, teknika honek badu muga garrantzitsu bat; polifenolak ez diren beste konposatu batzuen ahalmen antioxidatzailea ere neurtzen duela, eta ondorioz balio altuagoak lortzen dira benetan elikagaietan daudenak baino. Egoera honen aurrean, Phenol Explorer (www.phenol-explorer.eu) izeneko datu-basea sortu zen, eta bertan 452 elikagai ezberdinen batez besteko polifenol edukiak bilduta daude [3]. Horretarako, 502 polifenol aztertu ziren banaka, nagusiki teknika kromatografiakoak erabiliz. Datu-base honetan oinarrituta, polifenoletan aberatsenak diren 100 elikagaiak biltzen dituen zerrenda argitaratu zen 2010. urtean [4]. EKAIA 33.indd 57 EKAIA 33.indd 57 6/3/18 08:27:43 6/3/18 08:27:43 58 EKAIA, 33 (2018) Iñaki Milton-Laskibar, Alfredo Fernández-Quintela, María Puy Portillo 1. taula. Polifenol edukia ohiko kontsumokoak diren elikagaietan (Pérez-Jiménez et al., 2010). Elikagaia Elikagai taldea Kantitateaa (mg/100 g edo mg/100 mL) Baratxuria Zapore indartzaileak/aromatizatzaileak 15188 Menda (lehorra) Zapore indartzaileak/aromatizatzaileak 7920 Koko irina Kokoaren eratorriak 3448 Txokolate beltza Kokoaren eratorriak 1664 Linazia Haziak 1228 Gaztainak Fruitu lehorrak 1215 Erromeroa (lehorra) Zapore indartzaileak/aromatizatzaileak 1018 Hurrak Fruitu lehorrak 495 Aranak Frutak 377 Oliba berdeak Landare jatorrikoak 346 Gereziak Frutak 274 Orburuak Ortuariak 260 Masusta Frutak 260 Esnedun txokolatea Kokoaren eratorriak 236 Marrubia Frutak 235 Kafea (iragazia) Edari alkoholgabeak 214 Ale osoko irina (gari gogorrarena) Zerealak 201 Aranpasa Frutak 194 Almendra Fruitu lehorrak 187 Mahats gorria Frutak 169 Tipula gorria Ortuaria 168 Sagarra Frutak 136 Ziazerbak Barazkiak 119 Te beltza Edari alkoholgabeak 102 Ardo beltza Edari alkoholdunak 101 Te berdea Edari alkoholgabeak 89 Ale osoko gari irina Zerealak 71 Sagar zukua Edari alkoholgabeak 68 EKAIA 33.indd 58 EKAIA 33.indd 58 12/2/18 17:38:14 12/2/18 17:38:14 EKAIA, 33 (2018) 59 Konposatu fenolikoak eta osasuna Elikagaia Elikagai taldea Kantitateaa (mg/100 g edo mg/100 mL) Granada zukua Edari alkoholgabeak 66 Oliba olio birjina Olioak eta gantzak 62 Babarrun beltza Lekaleak 59 Mertxika Frutak 59 Mahats zukua Edari alkoholgabeak 53 Babarrun zuria Lekaleak 51 Laranja zukua Edari alkoholgabeak 46 Brokolia Ortuariak 45 Albertxikoa Frutak 34 Zainzuria Ortuariak 29 Intxaurra Fruitu lehorrak 28 Patata Ortuariak 28 Perrexila Zapore indartzaileak/aromatizatzaileak 25 Brinoia Frutak 25 Eskarola Barazkiak 24 Uraza Barazkiak 23 Esnedun txokolate edaria Edari alkoholgabeak 21 Soja esnea Edari alkoholgabeak 17 Udarea Frutak 17 Mahats berdea Frutak 15 Azenarioa Ortuariak 14 Ozpina Zapore indartzaileak/aromatizatzaileak 13 Ardo zuria Edari alkoholdunak 10 Ardo gorria Edari alkoholdunak 10 a Polifenolen eta proantozianidina oligomeroen banakako edukiaren gehiketa (errendimendu altuko kromatografia likido bidez neurtua). 2. KONPOSATU FENOLIKOEN METABOLISMOA Polifenolen metabolismoa, denentzat komuna den erreakzio segida baten bidez gertatzen da. Erreakzio hauetan konposatu fenolikoak hidrofilikoagoak egiten dira, eta erraztu egiten da beren gernu edo behazun bidezko iraizpena. Konposatu fenoliko gehienak ester, glukosido edo polimero gisa EKAIA 33.indd 59 EKAIA 33.indd 59 6/3/18 08:27:43 6/3/18 08:27:43 60 EKAIA, 33 (2018) Iñaki Milton-Laskibar, Alfredo Fernández-Quintela, María Puy Portillo aurkitzen dira, ezin daitezkeelarik zuzenean xurgatuak izan. Glukosido gehienek urdaileko hidrolisi azidoa jasaten dute, hestera bere horretan iristen direlarik. Bertan, β-glukosidasa eta laktasa-florizin hidrolasa bezalako entzimek hidrolizatzen dituzte, beren xurgapena ahalbidetuz [1,5]. Heste meharrean bertan, konposatu fenolikoak metabolito bihurtzen hasten dira xurgatuak izan aurretik, II faseko entzimen eraginagatik (sulfotransferasak, uridin-5´-difosfato glukuronosiltransferasak eta katekol-Ometiltransferasak nagusiki). Hauek metilazio, sulfatazio eta glukuronizazio prozesuak bideratuko dituzte. Behin gibelean, entzima berdinek katalizatutako metabolizazio prozesu berri bat gertatzen da. Prozesu hauen ondorioz, nahiko baxuak izaten dira plasma eta ehunetan agertzen diren jatorrizko konposatu fenolikoen kontzentrazioak, euren metabolitoenak altuagoak direlarik. Hori dela eta, bada eragozpen larri bat konposatu fenolikoak molekula bioaktibo bezala erabili ahal izateko duten bioerabilgarritasun baxua. Gibelean eratu diren metabolitoen zati bat, heste meharrera jariatuko da behazun bideetatik; bertan, berriro xurgatuak izateko dekonjugatu egingo dira, edota kolonerako bidean aurrera egingo dute. Behin heste lodian, bertako mikrobiotak konposatu fenolikoak metabolizatuko ditu. Konposatu fenolikoen eta beren metabolitoen iraizpena, gernu bidez ematen da nagusiki. Azkenik, xurgatu ez diren konposatu fenolikoak edota koloneko bakterioek eraldatu ez dituztenak, gorozkiekin batera kanporatzen dira (2. irudia) [1,5]. 2. irudia. Konposatu fenolikoen metabolismo orokorra. EKAIA 33.indd 60 EKAIA 33.indd 60 6/3/18 08:27:43 6/3/18 08:27:43 EKAIA, 33 (2018) 61 Konposatu fenolikoak eta osasuna 3. KONPOSATU FENOLIKOEN EFEKTUAK OSASUNEAN Polifenolak, oxidazioaren aurkako konposatu bioaktiboak dira, eta interes handikoak bilakatu dira nutrizioaren ikuspuntutik. Izan ere, eragiten dituzten efektuak garrantzitsuak dira osasunean ez ezik, zenbait gaixotasunek eragindako asaldadura funtzional eta egiturazkoen prebentzioan ere. Azken urteetan, polifenolak, estres oxidatibo deritzon zelula oxidazio prozesuen handitzearekin zerikusia duten zenbait gaixotasunen (minbizia, gaixotasun kardiobaskularrak eta neuroendekapenezkoak) garapenaren aurkako eragin onuragarria izan dezaketela esan izan da [1, 6]. Kasu gehienetan, ez dago guztiz argi zein diren elikagaietan dauden konposatu fitokimikoek osasun-efektu onuragarriak eragiteko ustez jarraitzen dituzten mekanismoetako asko. Zeluletan eta animalietan egindako ikerketetan, jarduera biologiko mota asko ikusi dira. Aniztasun hau, talde beraren barruan dagoen egitura kimikoen aberastasunagatik ematen da. Konposatu fenolikoek eragiten dituzten onurak areagotzeko, funtsezkoa da molekula hauetan aberatsak diren orotariko elikagaiak kontsumitzea. Modu honetan, efektu sinergikoak lortu ahalko dira eta ondorioz, osasunean sortuko diren onurak, banakako efektuen gehiketak eragindakoak baino handiagoak izango dira. 3.1. Konposatu fenolikoen efektuak patologia kardiobaskular eta zerebrobaskularretan Hainbat epidemiologia-ikerketa egin dira bihotz-zainetako eta burmuinzainetako gaixotasunen garapenean dieta-ohiturek eragiten duten efektua ebaluatzeko. Ikerketa hauek, gizabanakoen dietak eta ondorengo urteetan miokardio-infartuek eragindako heriotza tasa aztertu dituzte. Nahiz eta oraindik konposatu fenolikoen efektuak eztabaidagai izan, epidemiologiaikerketa gehienek erakutsi dute alderantzizko erlazioa dagoela konposatu hauen kontsumoaren eta miokardio-infartuek eragindako heriotza tasaren artean [7]. Efektu hauen mekanismoak mota askotakoak dira. Alde batetik, konposatu fenolikoek efektu baso-zabaltzaileak eragiten dituzte, nagusiki endotelioko oxido nitrikoaren (ON) askapenagatik. Izan ere, ON-a, tonu baskularraren erregulazioan garrantzi handia duen bitartekaria da. Efektu baso-zabaltzaile honetan parte hartzen dute bai angiotentsinaren entzima bihurtzailearen (AEB) inhibizioak [8,9], bai eta konposatu fenolikoen oxidazioaren aurkako efektu antioxidatzaileak ere [10]. Bestetik, profil lipidikoa hobetzen dute, dentsitate baxuko lipoproteinak (LDL) murriztuz eta dentsitate altukoak (HDL) ugarituz. EKAIA 33.indd 61 EKAIA 33.indd 61 6/3/18 08:27:44 6/3/18 08:27:44 62 EKAIA, 33 (2018) Iñaki Milton-Laskibar, Alfredo Fernández-Quintela, María Puy Portillo Honek, arteriosklerosiaren garapena ekiditen du. Gaixotasun hau, denboran zehar arterien hormetan pilatzen diren lipidoek eragindako buxaduragatik sortzen da. Denborarekin, lipido hauek endotelioa zeharkatzen dute eta oxidatu egiten dira. Makrofagoek fagozitatzen dituztenean, molekula oxidatu hauek zelula apartsu bihurtzen dira. Gainera, hantura eta muskulu leuneko zelulen proliferazioa gertatzen da. Honek, zelulaz kanpoko matrizearen gehiegizko galera eta leukozitoak, monozitoak eta T linfozitoak endotelio baskularrera atxikitzea eragiten du. Prozesu hauen guztien ondorioz, arterien buxadura gertatzen da. Prozesu aterogenikoaren bukaeran, plaka arteriosklerotikoaren haustura eta plaketen aktibazioa gertatzen dira, eta ondorioz tronboak eragiten dituzte. Egoera honetan, profil lipidikoa hobetzeaz gain, konposatu fenolikoek beste hainbat efektu onuragarri bideratzen dituzte: plaketen pilaketaren murrizketa, LDL-en oxidazioaren inhibizioa, atxikimendu molekulen eta hantura markatzaileen murrizketa, eta oxidazio-kaltearen prebentzioa [11, 12]. Zenbait aurkikuntzek erakutsi dute pazienteen aurrekari genetikoek ere eragina izan dezaketela. 3.2. Konposatu fenolikoen efektuak minbizian Epidemiologia-ikerketek erakutsi dute fruta eta barazkien kontsumo altua zenbait minbiziren agerpen baxuagoarekin lotuta dagoela: batik bat urdailekoa, heste gorrikoa, birikakoa, ahokoa, faringekoa, endometriokoa, pankreakoa eta kolonekoa [2]. Efektu onuragarri hauetan parte har dezaketen zenbait mekanismo deskribatu dira. Adibidez, flabonoide askok estrogenoen aurka erakutsitako aktibitatea lagungarria izan liteke estrogeno horien menpekoak diren tumoreak garatzeko probabilitateak murrizten [13]. Badira era berean beste zenbait polifenol, tumore zeluletan guztiz desregulatuta dagoen zelula-proliferazioa inhibitzeko gai direnak. Proliferazioaren aurkako efektu honek iradokitzen du, konposatu fenolikoek zelularen ziklo zelularra inhibitzeko edota apoptosia eragiteko gaitasuna dutela. Proliferazioaren inhibizio hau, in vitro frogatu da hainbat tumore zelula motatan. Hala ere, nahiz eta zeluletan polifenolek proliferazioaren aurka dituzten efektuak argi eta garbi frogatu diren, datu gutxi daude in vivo gertatzen denari buruz, eta ia ezer ez jarduera honen garrantzi klinikoari dagokionez [14]. Oxidazioaren aurkako aktibitateari esker, polifenolek ahalmena dute DNAren oxidazio-kaltea (mutazioak sor ditzakeena) inhibitzeko, eta ondorioz, minbizi aurkako babesa emateko [15]. Kasu honetan ere, in vivo lortutako emaitzak oso urriak dira oraindik. Badago kartzinogenesia prebenitzeko beste mekanismo bat, zenbait entzimen jardueran eraginez lortzen dena. Honela, konposatu fenolikoek, kartzinogenoen detoxifikazioa eragiten duten entzimak aktiba ditzakete [16], edota sustantzia prokartzinogenoetatik abiatuta kartzinogenoak sortzen dituztenak inhibi ditzakete. EKAIA 33.indd 62 EKAIA 33.indd 62 6/3/18 08:27:44 6/3/18 08:27:44 EKAIA, 33 (2018) 63 Konposatu fenolikoak eta osasuna 3.3. Konposatu fenolikoen efektuak neuroendekapenezko patologietan Edpidemiologia-ikerketek, konposatu fenolikoetan aberatsa den dieta bat hartzearen eta Alzheimerra, zahartzaroko dementzia eta Parkinsona bezalako neuroendekapenezko gaixotasunen artean, alderantzizko korrelazio bat dagoela erakusten duten ebidentzia zientifikoak aurkitu dituzte [17, 18]. Gaixotasun hauen oinarria oxidazio-estresean egon litekeela proposatu denez, konposatu fenolikoek oxidazioaren aurka erakutsi duten eraginkortasuna babes-faktore garrantzitsua izan liteke. Bestalde, patologia hauek, solugaitzak diren agregatu proteikoen bitartez garatzen dira. Adibidez, Alzheimer gaixotasunean gertatzen den beta-amiloide sustantziaren metaketa aipatu daiteke. Hori dela eta, azpimarratzekoa da konposatu fenolikoen gaitasuna agregatu hauek desegiteko. Honela, neuronetan, oreka egokia ahalbidetzen da gaizki tolestutako proteinen eta beren degradazioaren artean [19]. Muga hematoentzefalikoa gainditzeko duten iragazkortasun urria da polifenolek patologia hauetan eragina izateko oztopo nagusiena (aurrez aipatutako bioerabilgarritasun baxuarekin batera). Hala ere, nabarmendu behar da konposatu fenolikoen metabolitoen bidez gauzatzen direla garunean eragiten diren zenbait efektu [19]. 3.4. Konposatu fenolikoen efektuak obesitatean, intsulinarekiko erresistentzian eta diabetesean Lan batzuek frogatu dute zenbait konposatu fenolikok ahalmena dutela gorputzeko gantz-pilaketa ekiditeko. Hori dela eta, proposatu da konposatu fenolikoak obesitatearen aurkako molekula bezala erabil litezkeela [20]. Hala ere, gaurdaino argitaratu diren lan gehienak animalietan egin direnez, oso handiak dira lortutako emaitzak gizakietara estrapolatzeko mugak. Bestalde, lan gehienak gizentze-dietekin elikatutako animalietan oinarritu direnez, ondorio modura, konposatu hauek gehiegizko gantz pilaketa mugatzeko duten ahalmena ikusi izan da (eta ez hainbeste aurretiaz metatutako gantza murriztekoa). Animalia modelo hauek erabiliaz, hainbat mekanismo proposatu dira konposatu hauek gorputz-gantzean dituzten efektuak azaltzeko. Alde batetik, ahalmena dute adipozitoetako gantz-metaketan zerikusia duten prozesu metabolikoak murrizteko, hala nola lipogenesia, odoleko lipidoak hartzea eta triglizeridoen muntaia. Badirudi, halaber, ehun adiposoko gantzen mobilizazioa eragiteko gaitasuna dutela, gai honen inguruan oraindik adostasunik ez badago ere. Argi frogatu da era berean nola gertatzen den adipogenesiaren inhibizioa, hau da, aurre adipozitoen proliferazioaren eta hauen ondorengo heltze prozesuaren (adipozito heldu bihurtzearen) murrizketa. Azkenik, ikusi da zenbait konposatu fenolikok ahalmena dutela gantz-ehun arrean termogenesia, eta honen ondoriozko energi-gastua eragiteko [21, 22]. EKAIA 33.indd 63 EKAIA 33.indd 63 6/3/18 08:27:44 6/3/18 08:27:44
