EKAIA, 27 (2014) 41 Nanoteknologiaren aplikazioak garun-minbizian Haritz Gurrutxaga, Laura Saenz del Burgo, Jesús Ciriza, Rosa María Hernández, Gorka Orive, Jose Luis Pedraz NanoBioCel taldea, Farmazia Teknologia Laborategia (UPV/EHU), Farmazia Fakultatea, Vitoria-Gasteiz CIBER-BBN, Bioingeniaritza, Biomaterial eta Nanomedikuntza Ikerkuntza Biomedikorako Zentroen Sarea, Vitoria-Gasteiz haritz.g.i@gmail.com Jasoa: 2014-05-29 Onartua: 2014-08-27 Laburpena: Nanoterapiak aukera berri asko ireki ditu garun minbizien tratamendu eta diagnostikoan. Nanogarraiatzaileen erabilerak, tumore ingurura molekula konplexuen zuzentzea eta sistemikoki administratutako farmakoen iragana muga hematoentzefalikotik zehar baimentzen du. Kapsularatzen badira, farmakoek batez besteko bizitza luzeagoa dute organismoan, eta gainera efektu kaltegarriak jaitsi egiten dira. Nanogarraiatzaile hauen erabilgarritasuna dela eta, tumoreen aurka zuzendutako askapensistemak garatu dira, eta horrela terapia genikoan, antigiogenikoan eta termoterapian erabiltzen hasi dira. Lan honetan, nanoteknologiaren azken ikerketak, aplikazioak eta erronkak garun minbizian azalduko ditugu. Hitz gakoak: Biomaterialak, farmakoen liberazio sistemak, liberazio zuzendua, minbiziaren aurkako terapia, terapia magnetikoa, onkologia. Abstract: The nanotherapy has opened new pathways in the treatment and diagnosis of brain cancer. The different uses of nanocarriers allow the targeting of complex molecules to the tumors and the crossing of systematically administered drugs through the blood-brain barrier. Drug encapsulation enhances the half life of the drugs in the organism and decreases its adverse effects. In fact, the functionalization of these nanocarries has developed targeted delivery systems for new therapies such as gene therapy, antiangiogenic therapy and thermoterapy. In this article, we have summarized the new research, applications and challenges of nanotherapy in the management of brain cancer. Key-words: Biomaterials, drug delivery systems, targeted delivery, cancer therapy, oncology, magnetic teraphy. EKAIA 27.indd 41 EKAIA 27.indd 41 19/12/14 08:10:58 19/12/14 08:10:58 42 EKAIA, 27 (2014) Haritz Gurrutxaga, Laura Saenz del Burgo, Jesús Ciriza, Rosa María Hernández, Gorka Orive, Jose Luis Pedraz 1. SARRERA Minbizia morbilitate eta hilkortasunaren kausa garrantzitsuenetako bat da oraindik munduan zehar. Nerbio-sistema zentraleko (NSZ) minbizien artean, %85-90 artean garun-minbiziak dira. Azkeneko urteetan, garun-min- bizien tratamenduan aurrerapen eta ahalegin handia bideratu da, tratamenduen eraginkortasuna handituz, tumoreen erabateko ezabapena lortzera, batez ere. Adibidez, buruko tumoreen erauzketa egin ondoren, kimioterapia eta erradioterapiaren tratamendu konbinaketek, urtebete baino gehiago luzatu dute gaixoen batez besteko biziraupena [1]. Hala ere, kimioterapiak bere desabantailak ere baditu. Agente kimioterapikoek ezaugarri farmako-kinetiko ezegokiak dituzte (odol-zirkulaziotik oso azkar kanporatzen dira eta organo osasuntsuetan pilatuta kalteak eragiten dituzte); gainera, gorputz-banaketa murriztua izateagatik, tumoreetan barneratzeko eragozpenak izaten dituzte. Arlo honetan badu ekarpen bat nanomedikuntzak, hau da, medikuntzako nanoteknologiak. Kimioterapikoek eragiten dituzten arazoak konpondu nahian, medikuntzan nanoteknologia erabiltzen hasi dira bere abantailengatik. Nanogarraiatzaileak farmako baten garraioa ahalbideratzen duten materialez osatuta dauden nanosistemak dira; normalean biomaterialak izaten dira material horiek [2,3]. Nanogarraitzaileek tumoreetan farmakoen sarrera handiagotzen dute, farmakoen barreiadura hesi hematoentzefalikotik (HHE) zehar handitu dezakete eta bukatzeko, farmakoaren askapena baimendu dezakete. Abantaila hauengatik, buruko minbizien tratamenduan, nanogarraiatzaileen erabilera lantzen hasi dira. Nanogarraiatzaileak, garunean zuzenean eman daitezke administrazio lokal baten bidez, eta horrela efektua nahi den lekuan lortzen da. Beste aukera bat da nanogarraiatzaile zuzenduen administrazio sistemikoa, ikertzaileentzat erronka bilakatu dena. Nanopartikula hauek HHEa zeharkatzeko gai dira eta era berean minbizi-zeluletan espezifikoki efektua luzaro eragiteko gai dira; horrela, erantzun klinikoa asko hobetzen da [4-5]. Lan honetan, garun-minbizien tratamenduan HHEak eragiten dituen eragozpenak eta nanoteknologiak farmakoen administrazio lokalean edo administrazio sistemikoan dituen aplikazioak azalduko dira. 2. NANOTEKNOLOGIAN OINARRITUTAKO MEDIKAMENTUEN GARRAIO SISTEMAK Sistema asko erabili dira nanogarraiatzaile bezala, farmakoaren degradazioa eta efektu terapeutikoaren galera eragoztea helburu harturik. Hauen EKAIA 27.indd 42 EKAIA 27.indd 42 19/12/14 08:10:58 19/12/14 08:10:58 EKAIA, 27 (2014) 43 Nanoteknologiaren aplikazioak garun-minbizian artean, aurki ditzakegu nanopartikula polimeriko (10-1000 nm) eta lipidikoak, liposomak (50-300 nm), niosomak, mizelak (20-200 nm) eta dendrimeroak. Nanopartikula polimerikoen artean (1A irudia), antolaketa moduaren arabera nanokapsula eta nanoesferak bereiz daitezke. Lehenengoak nukleo urtsu edo oliotsu batez osaturik daude eta polimero sintetiko edo natural batez inguraturik; bigarren motakoak matrize polimeriko batez osatuta daude. Abantaila nabarmenak dira farmakoaren babesa eta askapen jarraitua egiteko duen aukera. Askapena egun batzuetatik hilabete batzuetara doi daiteke. Nanopartikula lipidikoek (1B irudia), aurrekoek baino toxikotasun txikiagoa dute eta hiru mota bereiz daitezke nagusiki haien artean: nanopartikula lipido solidoak (SLN, solid lipid based nanocarriers), nanokapsula lipidikoak (LNC, lipid nanocapsules) eta nanoestrukturatutako garraiatzaile lipidikoak (NLC, nanoestructured lipid carriers). SLNek tentsioaktiboz egonkortutako matrize lipidiko solido bat dute, LNCak tentsioaktibo lipofilo eta hidrofiloz inguratutako nukleo lipidiko batez osaturik daude eta NLCek ak amaitzeko, lipido solido eta likidoz osatutako matrize amorfo dat dute. Liposomak (1C irudia), bi geruza fosfolipidikoz osaturik dauden sistema besikularrak dira eta toxikotasun gabeko sistema bezala definitu dira, biodegradagarri eta biobateragarri diren lipidoen sistema bezala. Nukleo urtsu batez osaturik daude, molekula hidrofilikoak kapsularatzeko egokia dena. Era berean, beren geruza lipidikoari esker baimentzen dute molekula lipofilikoak kapsularatzea. Hala ere, egonkortasun arazoak dituzte eta askotan ez da lortzen farmakoaren askapen iraunkorrik. Niosomak (1C irudia), tentsioaktibo ezionikoz osatutako sistema bikapa besikularrak dira eta egituraren aldetik, liposomen antzerakoak dira. Baina egonkortasun handiagoa dute eta beraien ekoizpena merkeagoa da, liposomen ordezko aukera ona izanik. Aipagarria da farmako hidrofilo eta lipofiloak batera barneratzeko duten gaitasuna [6]. Mizelak (1D irudia) soluzio urtsuetan kopolimero anfifilikoen automuntaketaz osaturiko nanoegitura esferikoak dira. Bere nukleoa polimero hidrofobikoz osaturik dago eta kanpoko mintza polimero hidrofilikoz osatua da. Azkenik, dendrimeroak ditugu (1E irudia). Hauek, polimeroz osaturiko nukleoa dute, talde funtzional edo ligando desberdinez osaturik daude eta kanporantz bideratutako nukleoko adarkadura polimerikoak dituzte. Hauen gainazaleko egitura kimikoengatik, beste nanopartikulen gainazalekin eraldatzeko aukera asko dituzte eta dendrimero/nanopartikula hibridoak osatzeko. Bera da erabilera gehien izan dezakeen nanogarraiatzailea. EKAIA 27.indd 43 EKAIA 27.indd 43 19/12/14 08:10:59 19/12/14 08:10:59 44 EKAIA, 27 (2014) Haritz Gurrutxaga, Laura Saenz del Burgo, Jesús Ciriza, Rosa María Hernández, Gorka Orive, Jose Luis Pedraz Iturria: Taula hau [48] artikulutik erreproduzitu da ELSEVIER editorialaren baimenarekin. 1. irudia. Nanogarraiatzaile motak. (A) Nanopartikula polimerikoak; (B) Nanopartikula lipidikoak; (C)Sistema besikularrak: Liposomak eta Niosomak; (D) Mizelak; (E) Dendrimeroak. 3. NANOTERAPIA BIDEZKO GARUN-MINBIZIAREN TRATAMENDU LOKALA Garun-minbizia duten gaixoen pronostiko klinikoa txarra da, baina tumore onbera edo gaiztoa den, garunaren zein zonaldetan dagoen, diagnostikoaren unea, tumore motaren eta beste faktore askoren arabera aldatu daiteke. Adibidez, Glioblastoma Multiformea, oso minbizi gaiztoa da eta diagnostikatu ondorengo gaixoen batez besteko bizi-iraupena 12 hilabetekoa da, baina gaixoen 3-5% hiru urte baino gehiago bizitzen dira [7]. Pronostikoa hobetzeko, ikerkuntzan ahalegin handia egiten ari dira tratamendu lokalaren arloan. Tratamendu honen bidez, handitu egin nahi dute tumorean osagai aktiboak duen kontzentrazioa eta jaitsi egin nahi dituzte eragin kaltegarri sistemikoak. Hau lortzeko hainbat administrazio-sistema inbasibo daude: bentrikulu barnekoak, parenkima edo teka barnekoak, presio positiboko injekzio jarraituak bezala ezagutuak (CED, convectionenhaned delivery) eta inplante lokaleko sistemak. Administrazio-sistema hauek guztiek, helburu nagusi modura hartu dute terapiarako konposatuen bioerabilgaritasuna asko hobetzea. 3.1. Buru barneko injekzio zuzenen aplikazioak Garun-tumorearen erauzketa egin ondorengo farmakoen buru barneko injekzioak ez du arrakasta handirik lortzen, farmako askoren difusio konstantea mugatua dela eta [8]. Eragozpen hau gainditzeko, nanoteknologiak eskaintzen dituen estrategia batzuk erabili izan dira, ferrozenil difenol konposatua duten nanokapsula lipidikoen kasua adibide. Mesenkimako zelula amek (MSC, mesenchymal stem cells) minbizi-zeluletara migratzeko gaitasuna dute eta glioma moduko animali ereduetan, ferrozenil difenol konposatua duten nanokapsula lipidikoak zeluletan barneratuta implantatu dira. EKAIA 27.indd 44 EKAIA 27.indd 44 19/12/14 08:10:59 19/12/14 08:10:59 EKAIA, 27 (2014) 45 Nanoteknologiaren aplikazioak garun-minbizian Nanokapsulak askatzen dituzten MSCak administratuta tumorearen bolumena era nabarmenean txikitu da [9]. Nanopartikula magnetikoen beste erabilera bat da nanogarraiatzaileak tumoreetara zuzentzea. Cheon J.-ren taldeak garatu berri duen tratamenduan nanopartikula magnetikoen erabileraren bitartez erradiazio elektromagnetikoa bero bihurtzen dute, eta horrela zelula gaiztoak suntsitu egiten dituzte. Tumorean nanopartikulen injekzio zuzenak egin eta gero eremu elektromagnetikoaren ezartzeak, minbizi-zelulen suntsiketa selektiboa eragiten du [10]. 3.2. Buru barneko infusioaren aplikazioak Teknika honetan, farmakoa presiopean ponpatzen da, buruan egindako trepanazio bat egin ondoren [11-14]. Teknika hau liposomak, mizelak, nanopartikulak edo dendrimeroak bezalako nanogarraiatzaileekin erabil daiteke [3]. Tamaina, gainazaleko karga eta estaldura dira teknikan eragin dezaketen nanogarraiatzaileen parametro kritikoenak. Liposomak CED teknikarekin administratzen direnean, tumoreetako eta ondoko ehunetako minbizi-zeluletan modu zabalago eta homogeneagoan banatzen dira [15]. Adibidez, topotekan garraiatzen duten liposomak administratuz, farmakoaren erdibizitza 15 aldiz luzatzen da, eta horrela minbiziaren hazkuntza galarazi eta batzuetan ezabatu egiten da [16]. Gainera, hainbat formulaziotako liposomak batera administra daitezke, ekintza mekanismo desberdinak bateratuz eta efikazia antineoplasikoa hobetuz. Ferrozenil difenola duten nanokapsula lipidikoen administrazioak, emaitza itxaropentsuak lortu ditu CED teknikarekin eta erradioterapiaren kombinaketekin, in vivo entseguetan. Kasu honetan, erradiaziopean gertatzen den ferrozenil konposatuaren sentsibilizazioak, in vivoan efektu sinergikoa erakutsi du. Efektu honen mekanismoa hau izango litzake: erradiazioak ura hidrolizatu eta erradikal libreak sortuz, oxigenoaren (O2) presentzian hidrogeno peroxidoa (H2O2) ematen du. Hau molekula oso oxidatzailea da eta elektroi-transferentzia fenomenoaren ondorioz ferrozenoa ferrozeniumera oxida dezake; honek beste prozesu batzuen ondorioz metido kinona ematen du. Kinona oso zitotoxikoa den alkilatzailea da eta glutation (GSH), proteina eta DNAarekin erreakzionatuta, zelulen heriotza eragiten du [17]. Tratamendu lokal hauek aplikatzeko, gaixoa ospitaleratu egin behar da. Izan ere, hainbat sistemaren edo kateter baten ezarpenak anestesiaren beharra du eta esperientzia handiko profesionalen begiradapean egin behar da [18,19]. Gainera, tratamendu hauek arrisku nabariak dituzte: neurotoxizitate lokala, buru-edema, infekzioak, likido zerebroespinalaren galera eta minbizi ondoko kisteen sorrera eragin dezakete [20,21]. EKAIA 27.indd 45 EKAIA 27.indd 45 19/12/14 08:10:59 19/12/14 08:10:59 46 EKAIA, 27 (2014) Haritz Gurrutxaga, Laura Saenz del Burgo, Jesús Ciriza, Rosa María Hernández, Gorka Orive, Jose Luis Pedraz 4. HESI HEMATOENTZEFALIKOA ZEHARKATZEKO ERRONKA HHEa erdiragazkorra eta selektiboa da; odoletik Nerbio Sistema Zentralera (NSZ) molekula biologiko [22] eta substantzia askoren igarotzea ahalbidetzen du eta bestalde, NSZa eragile infekzioso eta toxikoetatik babesten du. Hesi fisiko bat baino gehiago da. Odol-hodi hauetako endotelio-zelulak, entzima eta garraiatzaile espezifikoz osaturik daude (P-glikoproteina, minbizi-zelulen mintzetan agertzen den garraiatzailea da eta farmakoen sarrera eragozten du, zelulei erresistentzia emanez), eta NSZean farmakoen sarrera asko mugatzen dute [23-24]. Nanomedikuntzan, nano eskalako sistema desberdinak ikertzen ari dira, hesi honen zeharreko molekula terapeutikoen garraioa handitu nahian. [25,26]. Nanoteknologiak garun-minbizien tratamendu lokalak hobetuz, farmakoen erdibizitza handitu dezake, farmakoen askapen jarraitua eraginez edo garraio sistema bezala jokatuz. Bestalde sistemikoki administratutako sistema nanoteknologikoak, minbizi-zeluletara, minbizi inguruko odol-hodietara edo HHE zuzentzeko eraldatuak gerta daitezke eta honela minbizi-zeluletara iristen den farmako kantitatea handitu egiten da [2]. Adibideak, D-glukosaminaz eraldatutako dendrimeroak edo gainazalean transferrina duten poli-amido-aminazko (PAMAM) dendrimeroak izango lirateke. Lehenengoak metotrexatoa garraiatzen du eta honen kontzentrazio buru mailan hiru aldiz (3x) handitzeko gai izan da [27]. Bigarrenak ordea, doxorubizina garraiatzen du, HHE zeharkatzeko gai da eta minbizi-zeluletara iristen da [28]. Azken batean, tratamendu hauen helburua dosiak handitu gabe tumorearen inguruan farmakoen kontzentrazioa handitzea da, eta horrela eragin desiragaitzak murrizten dira. 5. GARUN-MINBIZIAREN TRATAMENDUA SISTEMIKOKI ADMINISTRITATUKO NANOTEKNOLOGIA BIDEZ Minbizian erabiltzen diren kimioterapiko askok, baita glioman erabilitakoak ere, DNA zelularrean kalteak eragiten dituzte, minbizi eta zelula osasuntsuen artean bereizketarik egin gabe; horrela, eragin desiragaitz asko (beherakoak, okadak, ile erorketa, anemia, gaixotasun kardiakoak…) gertatzen dira. Aurretik esan bezala, farmako hauek garunera iristeko zailtasunak dituzte eta tumoreak erresistentzia garatzen dutenean efikazia galtzen dute. Honengatik sistemikoki nanogarraiatzaileak administratzeak bere garrantzia eta erabilera izan dezake, farmakoak degradaziotik eta efikazia galtzetik babesten dituztelako. EKAIA 27.indd 46 EKAIA 27.indd 46 19/12/14 08:10:59 19/12/14 08:10:59 EKAIA, 27 (2014) 47 Nanoteknologiaren aplikazioak garun-minbizian Testuinguru honetan, nanogarraitzaileen aukeraketa oso garrantzitsua da. Ezaugarri batzuen arabera egin beharko da, beti ere nanogarraitzaileak biobateragarriak (biodegradagarriak edo ez) izanik. Oso kontuan hartzeko ezaugarriak dira farmakoak era eraginkorrean barneratzea eta modu egonkorrean askatzea. Nanogarraiatzaileak sistemikoki administratzen direnean ehun neoplasikoetara iristeko bi efektuetan oinarritu daiteke: itu pasiboa eta itu aktiboa. Alde batetik nanogarraitzaile asko, konposatu terapeutikoen kontzentrazioa handitzeko tumoreetan, handitutako erretentzio eta iragazkortasun efektuan (enhanced permeability and retention effect (EPR)) oinarritzen dira [29,30]. Efektu hau itu pasibo bezala ezagutzen da eta ehun osasuntsuetan pilatu ordez minbizi-ehunetan pilatzen diren tamaina ezberdinetako makromolekula batzuen bereizgarria den ezaugarria da. Minbiziko odol-hodien anormaltasunengatik gertatzen da. Minbizi-ehunak gainbaskularizatuak daude, odol-hodiek egitura arraroak osatzen dituzte, normalean baino fenestratuagoak (odol-hodien endotelio-zelulak kohesio txikiagoa dute) daude eta gainera drainatze linfatikoa falta da. Honek guztiak, makromolekulen iragazkortasuna odol-hodien zehar handitu eta hauen eliminazioa gutxitzen du. Garun minbizietan handituta dago konposatuen barreiadura HHEan zehar. (2. irudia) 2. irudia. Handitutako erretentzio eta iragazkortasun efektuaren irudikapen eskematikoa. EKAIA 27.indd 47 EKAIA 27.indd 47 19/12/14 08:10:59 19/12/14 08:10:59 48 EKAIA, 27 (2014) Haritz Gurrutxaga, Laura Saenz del Burgo, Jesús Ciriza, Rosa María Hernández, Gorka Orive, Jose Luis Pedraz EPR efektuan oinarrituz, polietilenglikol (PEG) edo PEG-poliamino konjugatu azidoekin estalitako estruktura hibridoa duten nanokapsula lipidikoak (nanokapsula polimerikoen eta liposomen artekoak) garatu izan dira, eta horrela erdibizitza biologikoa gorputzean luzatzea lortu da. Hala ere klinikan EPR sistema hauen erabilera laburra izan da, gaixoen batez besteko biziraupena handitu ez delako [31,32]. Bestalde, zuzendutako nanogarraiatzaile-formulazioak, itu aktibo deiturikoak, garun-minbizien tratamenduan eraginkortasun handiagoko aukera berriak eskaintzen dituzte. Funtzionalizazioa deituriko prozesuan, farmakoz kargaturik dauden nanogarraitzaileen gainazala, konposatu desberdinekin (antigorputz, peptido… desberdinak izan daitezkeenak) inguratzen da [33]. Gainazalean kokatutako molekulak, helburu terapeutikoko lekuan, egitura desberdinak ezagutzeko gai dira (minbizi-zelulak gainadierazita dituzten egiturak adibide). Honek abantaila teorikoak ditu: batetik, tumore inguruan nanogarraiatzaileak pilatu eta farmakoen bioerabilgarritasuna handitzea (HHE zeharkatzen duen eta minbizi zelulara heltzen den farmako kantitatea handitzea); bestetik, beste organo eta ehunetan farmakoen pilaketa galaraztea; eta aurrekoen ondorioz efektu desiragaitzak gutxitzea. Garun minbizi-zelulen gainazalean dauden egitura desberdinak ezagutzeko gai diren nanosistemen garapenean, ikerkuntza-talde asko lanean ari dira. Adibidez, EGFR (epidermiseko hazkuntza faktorearen hartzailea) gainadierazita duten tumoreetan, nanogarraitzaile zuzenduekin tratamendua klinikoa ebaluatzen ari dira. Nanogarraiatzaileak, EGα1 fragmentuarekin eraldatuak izan diren mizela polimerikoak dira eta doxorubizinaz kargatuta daude. Hauek funtzionalizatu gabeko mizela polimerikoekin konparatuz, tumorearen hazkuntzaren inhibizio handiagoa erakutsi dute eta in vivo entseguetan erabilitako animalien batez besteko biziraupena luzatu dute. Efektu hau, endososoma eta lisosometan gertatzen den farmako-pilaketa handiago batekin uztartu da [34,35]. Beste adibide bat da GFAP (proteina gliofibrilar azidoa) eta 43. konexina ezagutzen duen antigorputz monoklonalak dituzten liposomena. Nanosistema honek, konposatu terapeutiko edo diagnostikoa tumore inguruko alde peritumoralera garraiatzen du, eta garezur barneko glioman efektu terapeutikoak azaldu ditu [36]. Odol-hodietara zuzendutako nanopartikula funtzionalizatuak ere garatu dira. Adibidez, garun-endotelioan gainespresatua dagoen nikotina azetilkolina hartzaileari (nAch) afinitate handiz lotzen den peptidoarekin (CDX). Era berean, garun-minbizia duten saguekin egindako in vivo entseguetan, paklitaxelez kargaturiko CDX-PEG-PLA(azido poli laktido) mizelak erabili dira eta saguen biziraupena nabarmen handitu dira [37]. Bestalde, gaitasun bikoitza duten nanogarraiatzaileak ere baditugu. Nanogarraiatzaile hauek minbizi-zeluletan eta inguruko odol hodietan espreEKAIA 27.indd 48 EKAIA 27.indd 48 19/12/14 08:10:59 19/12/14 08:10:59 EKAIA, 27 (2014) 49 Nanoteknologiaren aplikazioak garun-minbizian satuta dauden proteinak ezagutzeko gai dira, eta horregatik ikerlariek geroz eta interes handiagoa dute era honetako sistemetan. Zuzendutako nanogarraiatzaileak erabiltzeko, glioma-zeluletan eta buruko baskulaturan dauden integrina hartzaileak diana interesgarri dira. Arginina-glizina-azido aspartiko-D-tirosina-lisina ziklikoa c(RGDyK), integrinarekin lotzen den (ligando) peptido esentzial bat da [38-40]. Horregatik peptido hau, glioblastoma intrakranealean bi helbururekin erabili da: batetik, polietilenimida (PEI) bektore ez-biralekin garraiatutako geneen askapena handitzeko; eta bestetik, paklitaxelez kargatutako PEG -azido polilaktikozko mizelen eraginkortasuna handitzeko [41]. Baita, RGD-PEIren koadminsitrazioak nekrosi faktoreari lotutako apoptosia induzitzen duen ligandoa (TRAIL) edukita eta paklitaxelez kargatua dauden CDX mizelekin egin da. Koadminsitrazio honek TRAIL genearen transfekzioaren eta paklitaxelaren tumore inhibizioaren efikazia handitu du, eta garun-tumorea duten animali ereduetan biziraupena luzatu da horrela. Beste estrategia bat da estrategia bikoitza edo kaskada garraioa bezala ezagutzen dena. Kasu honetan, nanogarraiatzaileak HHEan eta tumorean, bietan, gainespresatzen den proteina bat ezagutzeko diseinatzen dira. Transferrinaren (Tf) hartzailea HHEan eta minbizi-zeluletan gainespresatua dago. Ondorioz, nanogarraiatzaileei Tf-ren ligandoa txertatuta transzitosia hobetzen da eta garuneko tumoreen tratamendu eraginkorragoa lortu daiteke. Horren adibide bat dira plaklitaxelez kargaturiko mizelak. Mizelak poli(ε-kaprolaktonaz)(PCL-z) polimerizatuak eta Tf-poli (etiletileno fosfatoz) (PEEP-z) eraldatuak izan ondoren, tumorearen tamaina murrizketa esanguratsuak ikusi dira eta ondorioz saguen biziraupena luzatu da. Efektu hau, alde batetik gutxienez, mizela eraldatuen garun-barneratzearen handiagotzearengatik dela uste da [42]. Beste aukera bat da Tf-arekin eraldatuak izan diren nanogarraiatzaileen eta manosa analogoen konbinaketa. Hor, manosak GLUT-1 (glukosa garraiatzaile 1) garraiatzaileekin duen elkarrekintzaren ondorio bezala, nanogarraiatzaileen askapena HHEa zehar handitu zuen [43] (1. Taula). Azkenik, terapia magnetikoaren erabilera da beste estrategia bat. Terapia honetan, Fe3O4-z osatutako nukleoa duten eta gainazal polimeriko hidrofiloa duten sistemek, kanpotik ezarritako eremu magnetiko bat erabilita, kimioterapikoak tumoretarantz zuzentzea ahalbidetzen dute [44]. Hau lortzeko sistema konplexuak diseinatu dira. Alde batetik, epidoxorubizina PLGA (azido poli( lactiko-ko-glikoliko) magnetikoz osatutako nukleo batean kapsularatu da; kapsula kanpotik ezarritako eremu magnetiko bati erantzuteko gai da. Geneen askapen sistema bezala, nukleo magnetikoaren gainetik RGD edo PEG molekula desber- EKAIA 27.indd 49 EKAIA 27.indd 49 19/12/14 08:10:59 19/12/14 08:10:59 50 EKAIA, 27 (2014) Haritz Gurrutxaga, Laura Saenz del Burgo, Jesús Ciriza, Rosa María Hernández, Gorka Orive, Jose Luis Pedraz dinez funtzionalizatua dagoen gainazal lipidiko polimerikoa diseinatu da. Sistema honek nanogarraiatzaileen erdibizitza eta minbizi-zelulekiko afinitatea handitu du [45]. Nanosistema hauek guztiak, tumoreetan gehiago pilatzen direnez, erresonantzia magnetikoaren bidez detekta daitezke. Honen ondorioz, diagnostiko sistema bezala erabiltzen hasi dira [46]. Nanogarraiatzailea Ligandoa Diana Farmakoa EKAIA 27.indd 56 EKAIA 27.indd 56 19/12/14 08:10:59 19/12/14 08:10:59
