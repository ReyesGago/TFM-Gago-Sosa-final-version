16 Ekaia, 2019, 36, 15-30 Eider Aldalur, Jose-Ramon Sarasua, Aitor Larrañaga, Jone M. Ugartemendia 1. SARRERA Mikrotxantiloiak, definizioz, gainazaletan (2 dimentsiotan) burutzen diren maila mikrometrikoko formak dira, eta albo-neurri gisa nanometroaren eta milimetroaren arteko dimentsioak dituzte (ikus 1. irudia). Horiek, gainazal mota ugaritan eta material mota anitzetan burutu daitezke eta, besteak beste, biomedikuntzako zenbait aplikaziotarako erabiltzen dira [1]. Izan ere, biomedikuntzaren arloan biobateragarriak diren eta zelulen itsaspen-selektiboa baimentzen duten gainazalak oso funtsezkoak dira [1], eta horiek lortu ahal izateko, mikrotxantiloien erabilerak gora egin du azken aldian. 1. irudia (a-b). Mikrotxantiloien errepresentazio grafikoa. (c) 3D inpresio bidez fabrikatutako silikonazko 0,18 mm-ko elkarren arteko tartea duten zutabe artekatu formako mikrotxantiloiaren itxura erreala. Horrelako aplikazioetan, txantiloiek gainazala zelulak itsats daitezkeen eta itsats ezin daitezkeen sektoreetan banatzen dute. Hala, behin mikrotxantiloiak sortuta, zelulak bi dimentsioko substratu baten zonalde batzuetan itsatsita geratzen dira, eta zelula gehienek in vivo duten egoera, zelulaz kanpoko matrizean kokatuta egotea, imitatzen saiatzen dira [2]. Gainera, modu horretara, zelula-hazkuntza norabidetua eta zelulen dentsifikazioa ere lor daitezke. Funtsean, gainazalen topografiak, zimurtasuna, poroak eta orientazioa barnean hartuta, baliagarriak dira zelulen portaera, hala nola, itsaspena, orientazioa, mugikortasuna, hazkuntza eta diferentziazioa, kontrolatzeko [3,4]. Hala, mikrotxantiloiak gainazal-ezaugarri hauetaz baliatzen dira zelulen kokapen selektiboa lortzeko. Modu horretara, maila nanometrikoan zelulen eta gainazalaren arteko interakzioetan eragina duten faktoreak bitan banatu daitezke. Batetik, alderdi fisikoa dago, non substratuaren zurruntasuna, zimurtasuna eta topografiarekin erlazionatutako faktoreak sartzen baitira, eta bestetik, alderdi EKAIA 36.indd 16 EKAIA 36.indd 16 26/11/19 10:03:30 26/11/19 10:03:30 https://doi.org/10.1387/ekaia.20157 17 Mikrotxantiloien fabrikazioa eta haien aplikazioak biomedikuntzan kimikoa, molekula aktiboen mugikortasun-murrizketarekin erlazionatua. Horien artean dira, esaterako, gainazal-karga eta hidrofilitatea (urarekiko afinitatea). Hala, propietate edo faktore horiek manipula daitezke mikrotxantiloien bidez, zelulen distribuzio espaziala substratuaren gainean kontrolatzeko. Esaterako, ikerketa batean fibroblastoak in vitro kultibatu dira, ongi kontrolatutako gainazal topografia duen eta urarekiko afinitate gradienteak dituen polikarbonatozko mintz-porotsu baten gainean eta gainazalaren zati hidrofiloan zelulak itsasten direla ikusi da. Gainera, zati hidrofoboan baino ugaltze handiagoa dute, poroen neurria edozein izanik ere [2]. Bestalde, zenbait ikerketatan maila nanometriko eta mikrometrikoetan geometrikoki ezberdinak diren gainazaleko formak (irloteak, zutabeak, punta zorrotzak, poroak, sareak…) erabili izan dira, zelulen itsastea zeinetan den egokiena ikusteko [5]. Horrekin lotuta, zelulen eta ehunen zahartzea dela eta, oraindik gizakia ez da gai denboraren igaroari aurre egiteko. Hala, gaur egun zahartzeagatik edo lesio batengatik kaltetutako ehunen birsortzea burutzea eta transplantatzeko prest dauden organoak in vivo zein in vitro sortzea medikuntzaren erronka nagusietakoak dira. Hain zuzen ere, horiei erantzuna ematen die ehun-ingeniaritzak [6]. Ehun-ingeniaritza azken urteetan garapen handia izan duen birsortze-medikuntzaren adar multidisziplinarra da. Ehun-ingeniaritzan zelula-euskarriak, zelulak eta biologikoki aktiboak diren molekulak konbinatzen dira ehun funtzionalak lortzeko [6]. Hala, ingeniaritza mota horren helburua egitura funtzionalak lortzea da, ehun kaltetuak edo organo osoak birsortzeko, mantentzeko edo hobetzeko [7]. Gainera, ehun-ingeniaritzak barnean hartzen ditu, besteak beste, ama-zelulen teknologia, faktore biologikoak eta zelula-hazkuntza eta eraldaketarako materialen ezagutza, eta azken horretan mikrotxantiloiek lagundu dezakete [8]. 2. FABRIKAZIO TEKNIKAK Gaur egun, material polimerikoen gainean zelulak itsatsiko diren mikrotxantiloi polimerikoak fabrikatzeko teknika mota ezberdinak existitzen dira, bakoitzak dituen abantaila eta desabantailekin. Teknika asko dauden arren, guztiek ezaugarri komun bat dute: zelula-itsaspena baimentzen dute gainazaleko azal desberdinetan txantiloien bidez [9]. 1970. urtetik, horrelako mikrotxantiloiak egiteko teknikak garatu egin dira, eta gaur egun, bi taldetan bana daitezke: itsaste-eremuak definitzeko gainazalen kimika erabiltzen dutenak eta muga fisikoen bidez zelulen itsaste-areak mugatzen dituztenak. Teknika ezberdin asko egon arren, gehienek bi dimentsioko gainazaletan sortzen dituzte horrelako areak; izan ere, gainazalaren propietate fisiko eta topografikoek zelulen funtzioetan drastikoki EKAIA 36.indd 17 EKAIA 36.indd 17 26/11/19 10:03:30 26/11/19 10:03:30 18 Ekaia, 2019, 36, 15-30 Eider Aldalur, Jose-Ramon Sarasua, Aitor Larrañaga, Jone M. Ugartemendia eragiten dute [10]. Bestalde, teknika mota aukeratzeko, garrantzitsua da mikrotxantiloiak substratuaren material berean edo material ezberdinetan egingo diren jakitea. Hala, 1. taulan laburbilduta agertzen dira berrikuspen bibliografikoan aurkitu diren eta mikrotxantiloiak substratuaren material ezberdinean sortzen dituzten teknikak. Gainera, teknika horietako bakoitza 2. irudian ikus daiteke eta jarraian laburki azaltzen da (1. taula). 2.1. Litografia-biguna Litografia-biguna gainazaleko egitura kimikoak sortzeko erabiltzen da eta, fotolitografiarekin konparatuta, teknika merkea da, erabiltzen duen ekipamendu urria delako [12]. Talde horren barnean sartzen dira estanpa elastomerikoak egitura kimikoak sortzeko erabiltzen dituzten teknika guztiak eta bi dira garrantzitsuenak: mikrokontaktu-inpresioa (Microcontact Printing; μCP) eta mikrofluxu bidez mikrotxantiloiak sortzea [15]. 2.1.1. Mikrokontaktuzko inpresioa Teknika honetan, lehenik eta behin, 2.(a) irudian ikusten den bezala, siliziozkoa den eta fotolitografia bidez mikroegituratuta dagoen molde batean polimero likidoa ezartzen da polidimetilsiloxanozko (PDMS) estanpa-elastomeriko bat sortzeko. Behin estanpa gogortuta, moldea kendu eta estanparen gainean biomolekulak, proteinak, polimeroak (zelulen itsasgarritasuna hobetzen dute) edo zelula-suspentsioak ezartzen dira [10] eta horiek gainazalera atxikita geratzen dira. Ondoren, substratuaren gainera kasuan kasuko substantzia estanparen formarekin transferitzen da, eta horrela, substratuaren gainean mikrotxantiloiak sortuko dira [15]. 2.1.2. Mikrofluxu bidezkoa Kasu honetan (ikus 2.(b) irudia), txantiloiaren forma daraman PDMS-zko estanpa substratuaren gainean ezartzen da, eta mikrokanalak sortzen dira. Ondoren, fluidoa kanal horietan injektatzen da, eta txantiloiaren forma osatzen duten azaleretatik fluxua pasaraztean, nahi den materiala gainazalean ezarrita geratzen da, eta mikrotxantiloiak sortzen dira [14]. EKAIA 36.indd 18 EKAIA 36.indd 18 26/11/19 10:03:30 26/11/19 10:03:30 https://doi.org/10.1387/ekaia.20157 19 Mikrotxantiloien fabrikazioa eta haien aplikazioak biomedikuntzan 1. taula. Mikrotxantiloi polimerikoak gainazal polimerikoetan material ezberdinetan sortzeko tekniken analisi bibliografikotik ateratako laburpena. Teknika Mikrotxantiloien materialak Abantailak Desabantailak Erreferentziak Litografia biguna Mikrokontaktuzko inpresioa Biomolekulak, proteinak, polimeroak, metalak edo zelulak — Merkea — Sinplea — Moldagarria, forma anitz — Dimentsionalki ez-zehatza — Fidagarritasunik eza — Geometria konplexuak egiteko zailtasuna — Substratuak material zurruna izan beharra [11, 12, 13, 14, 15] Mikrofluxu bidez Proteinak edo zelulak — Material delikatuen txantiloiak sortzeko — Ezin da erabili interkonektatutako kanalak dituzten txantiloietan [11, 14] Fotolitografia Proteinak, metalak, zelulak edo polimeroak — Material gama zabalean erabilgarria — Ekipamendu garestia — Maskara fotoerresistenteak (UM izpiei erresistenteak diren maskarak) ekoizteak denbora eta kostua [12, 16] Fotopolimerizazioa Polimero fotogurutzagarriak — Dimentsionalki zehatza — Polimero fotogurutzagarriekin soilik erabil daiteke [17, 18] 3D-inprimaketa Polimeroak, metalak edo zelulak — Dimentsionalki zehatza — Mikrotxantiloi errepikakorrak — Geometria konplexuak — Ekipamendu garestia [19, 20] EKAIA 36.indd 19 EKAIA 36.indd 19 26/11/19 10:03:30 26/11/19 10:03:30 20 Ekaia, 2019, 36, 15-30 Eider Aldalur, Jose-Ramon Sarasua, Aitor Larrañaga, Jone M. Ugartemendia 2.2. Fotolitografia Teknika honen barnean prozedura mota ugari daude, baina guztiek dute ezaugarri komun bat: denek erabiltzen dituzte maskara-fotoerresistente bat eta izpi ultramoreak (UM). Hala, 2.(c) irudian ikusten den adibidean, estalki baten gainean maskara-fotoerresitentea ezartzen da, eta UM izpien bidez estalkian maskarak duen forma bera lortzen da. Modu horretara, substratuaren nahi diren atalak estalkirik gabe geratzen dira, eta besteak estalkiarekin. Ondoren, gainazal osoan nahi den materiala (metalak, proteinak…) depositatzen da. Azkenik, substratutik estalkia kentzen da, eta horrela nahi izan den materialaren txantiloia lortzen da [15]. 2.3. Fotopolimerizazioa Kasu honetan (ikus 2.(d) irudia), fotoerresistentea den eta nahi dugun txantiloiaren egitura duen itzal-maskara bat erabiltzen da. Substratuaren gainean interesatzen den polimero fotogurutzagarria ezarri ondoren, maskara-fotoerresistente horren gainean jarri eta UM izpiekin argiztatuko da [18]. Hala, maskararen zati fotoerresistenteetan ez da polimeroaren gurutzaketa gertatuko, eta, aldiz, beste zatietan bai. Horrela, nahi den geometria duen egitura sor daiteke mikrotxantiloi gisa [17]. 2.4. Estrusio bidezko 3D inprimaketa Teknologia honetan, inpresio-punta baten bidez, gainazal lauetan, zehaztasun handiz, guk nahi dugun lekuan, nahi dugun material kantitatea depositatzen da. Horrela, mikrotxantiloiak desio den egitura zehatza emanez fabrikatzea lortzen da, nahi den materialean (ikus 2.(e) irudia). 3. APLIKAZIOAK BIOMEDIKUNTZAN Lehenik eta behin, aipatzekoa da mikrotxantiloiak oso erabiliak direla zelulen biologiako oinarrizko ikerketetarako. Izan ere, horien bidez, zelulen kokapen espaziala eta tamaina kontrola daitezke, eta ikusi da zelulen formek eta haien kokapenek nabarmen eragiten dutela banaketan, ugaltzean eta diferentziazioan. Hala, tamaina eta forma ezberdinetako txantiloiek zelula-zelula eta zelula-substratu interakzioak kontrola ditzakete, eta horiek zelulekin erlazionatutako prozesuetan eta zeluletan beretan duten eragina nabarmena da [5]. Beraz, esaterako, mikrotxantiloiak lagungarriak dira terapia zelularra aurrera eramateko; izan ere, hartan, prozedura ezberdinen bidez jatorri ezberdineko ama-zelulak nahi den zelula motatan ezberdintzen edo diferentziatzen dira [21]. EKAIA 36.indd 20 EKAIA 36.indd 20 26/11/19 10:03:30 26/11/19 10:03:30 https://doi.org/10.1387/ekaia.20157 21 Mikrotxantiloien fabrikazioa eta haien aplikazioak biomedikuntzan 2. irudia. Mikrotxantiloiak sortzeko teknikak: (a) mikrokontaktu-inpresioa, (b) mikrofluxu bidezkoa, (c) fotolitografia, (d) fotopolimerizazioa eta (e) 3D inprimaketa. Bide horretatik, mikrotxantiloiek zenbait aplikazio biomediko dituzte; garrantzitsuenak ehun-ingeniaritza, inplanteen gainazal egokiak sortzea eta EKAIA 36.indd 21 EKAIA 36.indd 21 26/11/19 10:03:30 26/11/19 10:03:30 22 Ekaia, 2019, 36, 15-30 Eider Aldalur, Jose-Ramon Sarasua, Aitor Larrañaga, Jone M. Ugartemendia zeluletan oinarritutako biosentsoreak dira. Hala, 3. irudian ikus daitezke nerbio-sistemarekin erlazioa duten aplikazio horien zenbait adibide erreal. 3.1. Ehun-ingeniaritza Biomaterialen berezko gainazal-topografia gehienak irregularrak dira, zelulen ausazko antolamendua lortzen dute eta funtzionamendu biologikoan eragina dute. Hala, topografia erregulardun gainazalak dituzten biomaterialak oso beharrezkoak dira zelulen portaera (itsaspena, orientazioa, mugikortasuna, hazkuntza, diferentziazioa…) kontrolatzeko, eta hori dela eta, gainazal mota hori oso egokia da ehunen birsortzea burutzeko [4]. Horrelako gainazalak lortzeko, mikrotxantiloiak sortzeko teknikak erabiltzen dira, eta biomaterialen gainean nahi bezalako egitura erregularrak sortzen dira. Gainera, ehunak, oro har, ez dira soilik zelula mota beraren metaketa, zelula mota askoz osatuak daude, eta, beraz, zelula-zelula interakzioek garrantzi handia dute zenbait organoren fisiologian; adibidez, gibela, muskuluak eta odol-hodiak. Dena den, teknika tradizionalekin ez da posible substratu berean zelula mota ezberdinak kontrol maila altuarekin ezartzea. Mikrotxantiloiek, ordea, bi edo mota gehiagotako zelulen arteko zelula-zelula interakzioak kontrolatzeko aukera ematen dute, eta substratu berean mota bat baino gehiagoko zelulak ezartzea ahalbidetzen dute [3]. Beraz, esan bezala, gaur egun, mikrotxantiloiek ehun-ingeniaritzan erabilera handia dute, zelulen antolamendu espaziala berebizikoa baita aplikazio horretarako. Jakintza-arlo horretan ohikoena da, zelula-euskarri bat, azken finean, albo-dimentsioan milimetro batzuetako neurria duen mikrotxantiloia hartu eta han ama-zelulak ezartzea. Ondoren, ehun-hazkundearen momentuan, egitura horrek euskarri lana burutu eta hazkuntzan kontrola ezarriko du. Hala, ehunen integrazioa eta birsortzea hobetzeko, zelula-euskarriek ehunen morfologia, egitura eta funtzioa imitatu behar dituzte. Sarri, egitura horien propietate eta ezaugarriek ehun-ingeniaritzaren arrakasta erabakitzen dute, eta argi dago funtsezkoa dela aplikazio bakoitzerako egitura ezberdina diseinatzea [22]. Beraz, ikusi denez, mikrotxantiloiak funtsezkoak dira zelulen kokapen kontrolatua lortzeko eta ehunak birsortzeko. Adibide gisa, ikerketa batean grafeno fluoratuzko substratuan PDMS-zko zutabe artekatuak inprimatu dira, eta ondoren, han ama-zelula mesenkimalak (MSC) ezarri dira. Ikusi da ama-zelula horiek zutabeen norabidean lerrokatu direla eta markatzaile neuralen (TUJ1, MAP2) kantitatea handitu dela mikroegiturarik gabeko gainazalekin alderatuz. Ondoren, horiek nerbio-sistema periferikoaren birsortzean erabiltzea posible da. Hala, 3.(a) irudian ikus daitezke mikrotxantiloiak sortzeko prozesuaren adierazpen grafikoa, lortu diren mikrotxantiloietan zelulen itxura eta mikrotxantiloiak dituzten eta ez dituzten gainazaletako markatzaile neuralen kantitateen ehunekoen konparaketak [20]. EKAIA 36.indd 22 EKAIA 36.indd 22 26/11/19 10:03:31 26/11/19 10:03:31 https://doi.org/10.1387/ekaia.20157 23 Mikrotxantiloien fabrikazioa eta haien aplikazioak biomedikuntzan 3. irudia. Mikrotxantiloien aplikazioak biomedikuntzan: (a.1) Grafenozko filmetan PDMS mikrotxantiloiak sortzeko prozesuaren adierazpen grafikoa. (a.2) Zelula mesenkimalen grafeno fluoratu zutabeetako itsaspen-selektiboa, F-actin (gorria) eta Tuj1(berdea) markatzaile neuralen bidez adierazia (eskala barra = 50 μm). (a.3) Tuj1 eta MAP2 markatzaileen ehunekoak mikrotxantiloiak daramatzaten eta ez daramatzaten gainazaletan [20]. (b.1) Presio lokalizatuzko inpresioaren adierazpen grafikoa. (b.2.) Zelulen populazioak nahasian zazpi egunetako hazkuntzaren ondoren platinozko elektrodoan, PEDOT:PTS-n, PEDOT:PTS lauan eta mikrotopografia bidez funtzionalizatutako PEDOT:PTS elektrodoan. Neuronak anti β-tubulin III bidez irudikatzen dira (gorriz), astrozitoak berriz anti-GFAP bidez (berdez) eta nukleoak DAPI bidez (urdinez) (eskala barra azken irudian 20 μm). (b.3) Elektrodoen gainazal mota ezberdinetan itsasten diren astrozito eta neurona dentsitateen ehunekoak [23]. EKAIA 36.indd 23 EKAIA 36.indd 23 26/11/19 10:03:31 26/11/19 10:03:31 24 Ekaia, 2019, 36, 15-30 Eider Aldalur, Jose-Ramon Sarasua, Aitor Larrañaga, Jone M. Ugartemendia 3.2. Integrazioa hobetzen duten mikroegituratutako inplanteen gainazalak Gaur egun, badira gaixoetan ezartzen diren zenbait aparailu mediko, adibidez, taupada-markagailuak, glukosa-sentsoreak edo artikulazioak ordezkatzeko protesiak. Horiek guztiek mundu osoan zehar urtero gaixo askoren bizi-kalitatea hobetzen dute. Haietan, gainazaleko materialaren, gailuaren tamainaren eta kontaktu denboraren arabera, gailuaren integrazioa gutxituko duten erreakzio fibrotikoak sor daitezke, eta horiek, era berean, gailuaren inguruan orbain-ehunez eginiko kapsula bat sortzea eragingo dute. Ehun mota horren ondorioz, gailuaren funtzioa eta bizitza asko murrizten dira, eta ehun ostalarian kalte handiak sor daitezke. Gainera, muturreko kasuan, infekzioa eragin eta inplantea ateratzeko ebakuntza egin behar izaten da, horrek gaixoarentzat dakarren arriskuarekin eta osasun-sistemarentzat den gastuarekin. Hori dela eta, ezarritako gailuaren onarpena eta funtzionamendua hobetzeko eta erreakzio fibrotikoak gutxitzeko, funtsezkoa da ehunen eta biomaterialaren arteko interakzioak hobeto kontrolatzea [21]. Hala, ikerketa ugarik adierazi dute inplantearen gainazalaren diseinu egokiarekin posible dela haien portaera hobetzea. Gainazal lauekin konparatuta, jakina da zimurtasun apur bat dutenek integrazio handiagoa erakusten dutela, enkapsulazio fibrotikoa gutxitzen dutela eta inplantearen materiala integratuago dagoela inguruko ehunean. Adibidez, frogatu da inplantatutako neuroelektrodoen inguruan orbain-ehun kapsula bat ez sortzeko, astrozitoen aldean neuronen itsaspena bultzatzeko, ondorengo gliosia (zelula glialen hazkuntza) saihesteko, ehunen hantura gutxitzeko eta epe luzera gailuaren egonkortasuna lortzeko, erabilgarriak direla gainazaleko topografia funtzionalizatuzko elektrodoak. Horrelako gainazaleko topografia edo txantiloiak lortzeko, elektrodoari Poli(3,4- Etilendioxitiofenoa):P-Tolueno Sulfonatoa (PEDOT:PTS) estaldura ematen zaio, eta presio lokalizatuzko inpresioa erabiltzen da. Hala, mikrotxantiloi horiekin astrozitoen itsaspena gutxitzen da, eta neuronena, aldiz, handitu egiten da (ikus 3.(b) irudia). Gainera, hantura txikitzea ere lortzen da [23]. 3.3. Zeluletan oinarritutako biosentsoreak Zeluletan oinarritutako biosentsoreek zelulak elementu sentikor gisa erabiltzen dituzte. Horiek, inguruneko aldaketak prozesagarriak diren seinale bihurtzen dituzte. Zelulak elementu sentikorrak izanik, errezeptoreek proteina seinalizatzaileak eta entzimak bezalako sentsore-molekularrak sor ditzakete. Sentsore-molekular horiek beren berezko egoeran zeluletan aurkitzen dira, eta hori dela eta, zeluletan oinarritutako biosentsoreek sentsore-molekular arrunten aldean abantaila bat dute: sentsore-molekularrak EKAIA 36.indd 24 EKAIA 36.indd 24 26/11/19 10:03:31 26/11/19 10:03:31 https://doi.org/10.1387/ekaia.20157 25 Mikrotxantiloien fabrikazioa eta haien aplikazioak biomedikuntzan zeluletan oinarritutako biosentsoreetan habitat naturalean daude; sentsoremolekular arruntak soilik hartuta, aldiz, beren ingurune naturalean ez daudenez, haien kaltetze erraza arazo handia izaten da [11]. Esaterako, proteinak, sentsore-molekular bezala, haiek soilik hartuta, inguruneko aldaketen ondorioz, desnaturalizatu eta degradatu egiten dira, eta horrek sentsoreen afinitatean eta zehaztasunean eragiten du [3]. Beraz, zelulek berek sen tsore-mo le ku larren tzat erlatiboki egonkorra den ingurunea eskaintzen dute, eta hori dela eta, zeluletan oinarritutako biosentsoreek errendimendu handiagoa dute sentsore-molekularretan oinarritutakoek baino. Gainera, biosentsoreetan mikrotxantiloiak erabiltzen badira, zelulak era kontrolatuan egitura zehatzetan ezar daitezke, eta horrela, zeluletan oinarritutako sentsoreen etekina handitzen da. Elementu sentikor gisa zelula mota guztien artean, bereziki erabilgarriak dira elektrikoki kitzika daitezkeen zelulak, adibidez, neuronak. Izan ere, zelulen aktibitatea monitoriza daiteke potentzial elektriko elektrozelularra elektrodo batekin bilduz. Hala, neuronetan konkretuki, ingurunearen aldaketek eragite potentzial elektriko horretan aldaketak sortzen dituzte eta, beraz, neuronak, adibidez, drogak eta toxinak detektatzeko erabil daitezke. Hori burutzeko, biosentsoreetan neuronen gainazaleko posizioaren zehaztasuna kritikoa da. Orain arte, neuronak dentsitate altuan ezartzen ziren elektrodoan, eta horrela haien itsastea eta seinalea jasotzea ziurtatzen ziren, baina zehaztasuna ere galtzen zen. Neuronen biosentsoreetan mikrotxantiloiak erabiliz, berriz, neuronak elektrodoan era egokian ezartzen dira, eta emaitza hobeak lor daitezke. Kasu horretan, mikrotxantiloi horiek egiteko mikrokontaktuzko inpresioa erabili da Poli-L-lisina materialean [3]. Hala, zeluletan oinarritutako sentsoreek erabilgarritasun handia izan dute medikamentuen bilaketan, antigorputzen aukeraketan, toxinen, patogenoen eta ingurumenerako kaltegarriak diren beste zenbait substantziaren detekzioan eta diagnostiko klinikoetan [11]. Hala ere, azken aldian, arlo horrek aurrerapauso handiak eman dituen arren, oraindik badira konpondu gabe dauden zenbait alderdi; horien artean, nola mantendu zelulen aktibitatea, nola tamainaz txikitu sentsoreak eta nola aukeratu zelula mota egokiena [3]. 4. GAUZATUTAKO IKERKETA-LANA Gai honi lotuta Biomaterial Polimerikoen Zientzia eta Ingeniaritza ikerketa-taldean (ZIBIO) mikrotxantiloietan zelulen itsaskortasunari buruzko ikerketa lan bat eraman dugu aurrera. Jorratutako proiektuaren helburu nagusia zelulen itsaspen selektiboa eta lerrokatzea lortzea izan da, eta horretarako, gainazal polimerikoetan burutu dira mikrotxantiloi polimerikoak 3D inprimaketaren bidez. EKAIA 36.indd 25 EKAIA 36.indd 25 26/11/19 10:03:31 26/11/19 10:03:31 26 Ekaia, 2019, 36, 15-30 Eider Aldalur, Jose-Ramon Sarasua, Aitor Larrañaga, Jone M. Ugartemendia Aurreko helburua lortzeko, honako bi estrategia nagusi hauek jorratu dira. Lehenengoan, zelulak itsatsiko ez diren substratu baten gainean (hemendik aurrera, substratu-negatiboa) zelula-itsaspena sustatuko duen geometria ezberdinetako mikrotxantiloiak inprimatu dira. Bigarrenean, aldiz, alderantzizko bidea jarraitu da; hau da, zelula-itsaspena sustatuko duen substratu baten gainean (hemendik aurrera. substratu-positiboa) zelulak itsastea saihestuko duten geometria ezberdineko mikrotxantiloiak inprimatu dira. Bi estrategia horiek jorratzeko, azterketa bibliografikoa egin ondoren material egokienak aukeratu dira. Lehenengo estrategian, zelulak itsatsiko ez diren polifluorurozko binilidenoa (PVDF; Pisu Molekularra (Mw): 180.000 g/mol; Sigma-Aldrich) film negatibo baten gainean ikerketa taldean sintetizatzen den poli-L-laktida-Dopamina (PLLA-Dopa) [24] polimero positiboa inprimatu da. Kasu horretan, PVDF polimeroaren ezaugarri hidrofoboa eta polidopaminaren ezaugarri itsaskorra dela eta [25], espero da zelulak soilik PLLA-Dopa gainean itsatsiko direla. Bigarren estrategian, aldiz, itsaskorra den polidopaminaz estalitako poli-L-laktidazko (PLLA) film positiboan, itsaskortasuna saihestuko duen silikona (Silcoferm S; Silikon Dichtstoff-41 dunkelbraun; PCI) inprimatu da. 4. irudia. EnvisionTEC GmbH etxeko 3D-Bioplotter-aren atalak. Gainera, lan horretako mikrotxantiloi guztiak 3D inpresioa edo fabrikazio-gehigarria delako teknikaren bidez ekoitzi dira, aurretik aipatutako abantailak direla eta. Alemaniako EnvisionTEC GmbH etxeko Developer Series modeloko 3D-Bioplotter makina erabiliz (ikus 4. irudia). Hain zuzen ere, fabrikazio-gehigarriaren barneko teknologia guztien artetik, estrusio bidezko inprimaketa (Extrusion Based Printing, EBP) erabiltzen du makina EKAIA 36.indd 26 EKAIA 36.indd 26 26/11/19 10:03:32 26/11/19 10:03:32 https://doi.org/10.1387/ekaia.20157 27 Mikrotxantiloien fabrikazioa eta haien aplikazioak biomedikuntzan horrek, eta hala, zehaztasun, errepikagarritasun eta egonkortasun handiko mikrotxantiloiak lortu dira. Bi bideetan, 5.(a) irudian ikus daitezkeenak bezalako hiru geometria ezberdineko mikrotxantiloiak egin dira: zutabe artekatuak, sareak eta irloteak, geometria ezberdinetan zelulek duten portaera ikusteko. Gainera, material bakoitzaren inpresio-parametro optimoak ere lortu dira, eta mikroskopio optiko (EVOS XL Core) bidez mikrotxantiloien argazkiak atera dira (ikus 5.(b) irudia). Ondoren, zenbait programa fotografikoren bidez (ImageJ) mikrotxantiloien neurri errealak lortu dira. Amaitzeko, behin mikrotxantiloi optimoak ditugunean, haietan HeLa motako zelulak ezarri dira. Izan ere, bibliografian zelula mota hau in vitro erabiltzen den eredu zelular onartua da. Jarraian, horien kokapen zehatza aztertu da alderantzikatutako fluoreszentzia mikroskopio (Nikon eclipse Ts2) baten bidez. Horretarako, aurretik zelulen nukleoa eta zitoeskeletoa, DAPI (urdina) eta rodamina-faloidinaz (gorria) tindatu dira, hurrenez hurren. 5. irudia. (a) Hiru geometria ezberdineko silikonazko mikrotxantiloiak: zutabe artekatuak, sareak eta irloteak. (b) Mikroskopio optikoz ateratako mikrotxantiloien argazkiak. (c) Silikonazko mikrotxantiloietan zelulen kokapen selektiboa (gorriz zelulen zitoeskeletoa eta urdinez nukleoa). (d) PLLA-Dopa-zko mikrotxantiloietan zelulen ezarpena, ez da ezarpen selektiboa lortu (gorriz zelulen zitoeskeletoa eta urdinez nukleoa). EKAIA 36.indd 27 EKAIA 36.indd 27 26/11/19 10:03:32 26/11/19 10:03:32 28 Ekaia, 2019, 36, 15-30 Eider Aldalur, Jose-Ramon Sarasua, Aitor Larrañaga, Jone M. Ugartemendia Artekatutako zutabe itxurako mikrotxantiloiei dagokienez, emaitzetan ikusten da proliferazio-prozesu egokia jarraitzen bada polidopaminaz estalitako PLLA substratuan HeLa zelulak ondo itsatsi eta hazten direla. Gainera, ez dira zelulak aurkitzen silikonazko zutabeetan (ikus 5.(c) irudia). Horrek adierazten du helburu den zelulen itsaspen selektiboa lortu dela mikrotxantiloi horretan. Aldiz, substratu gisa PVDF polimeroa eta PLLA-Do- paz inprimaturiko zutabeak dituen mikrotxantiloia erabiliz, ez da horrelako emaitzarik ikusi. Kasu horretan, HeLa zelulen itsaspena eta proliferizazioa berdin gertatu da substratuan eta zutabeetan. Beraz, esan daiteke helburu den itsaspen selektiboa ez dela lortu eta aukeratutako materialak ez direla egokiak itsaspen selektiboa bermatzeko (ikus 5.(d) irudia). Beste geometrien kasuan, antzeko emaitzak lortu ziren. 5. ONDORIOAK Ondorioz, aipatu den guztiagatik mikrotxantiloiak hainbat aplikazio ezberdinetan erabilgarriak direla ikusi da, eta etorkizunean oraindik erabilpen handiagoa izango dutela aurreikus daiteke. Hori dela eta, haien fabrikazio-tekniken eta propietateen ezagutza izatea komenigarria da. Esaterako, gure ikerketan frogatu da zelulen itsaspen-selektiboa lortzeko baliagarriak direla, baldin eta materialak ondo aukeratzen badira. Hala ere, oraindik erronka handia da mikrotxantiloietan zelulek guk nahi dugun portaera izatea eta zelula mota bakoitzerako material eta geometria egokienak zeintzuk izango diren zehaztea. Dena den, behin hori lortuta, aplikazio biomedikoetarako oso erabilgarriak izango direla uste da. 6. ESKER ONAK Eskerrak, Eusko Jaurlaritzako Hezkuntza, Hizkuntza Politika eta Kultura Sailari eta ZIBIO taldeari emaniko sostenguagatik (erref. IT-927). 7. BIBLIOGRAFIA [1] CHATE G. P., KALE N. R., KHOBRAGADE V., RAHANE C., CALDERÓN M., BANERJEE S. S. eta KHANDARE J. J. 2018. «Selective cell isolation by transferrin functionalized silane–carbon soot mediated superhydrophobic micropatterns». Advanced Materials Interfaces, 5, 1701581. [2] LEE H. J., KIM D. N., PARK S., LEE Y. eta KOH W. 2011. «Micropatterning of a nanoporous alumina membrane with poly(ethylene glycol) hydrogel to create cellular micropatterns on nanotopographic substrates». Acta Biomaterialia, 7, 1281-1289. EKAIA 36.indd 28 EKAIA 36.indd 28 26/11/19 10:03:33 26/11/19 10:03:33
