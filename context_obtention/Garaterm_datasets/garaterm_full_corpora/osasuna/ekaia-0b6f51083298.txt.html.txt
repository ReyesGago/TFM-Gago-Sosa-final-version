38 EKAIA, 24 (2011) Yuri Rueda, Patricia Aspichueta, Olatz Fresnedo koan osaketa biokimiko eta ezaugarri funtzional ezberdineko bi eremu bereiz daitezke (1 irudia). Mintz sinusoidala (edo basolaterala) odolarekin dago kontaktuan, Disseren espazioaren bitartez, eta mintz kanalikularra (edo apikala) hepatozitoen arteko kontaktu-zonaldeetan dago; zonalde horien tolesdurek osatzen dute behazun-kanalikulua. Hepatozitoaren jariapenprozesuak bi norabidetan gertatzen dira: kanalikulura, behazunaren osagaiak jariatzen dira eta odolera albumina bezalako proteinak, lipoproteinak eta metabolito asko. 1. irudia. Hepatozito baten egituraren eskema. Mintzeko eremu ezberdinak, lotura hertsiak, behazun kanalikulua eta sinusoide hepatikoa beha daitezke. Hepatozitoek kanalikulura jariatutako solutuek sortutako osmosi-gradienteak ur eta elektrolitoen irteera bultzatzen du, eta horrela behazunaren fluxua eragiten du. BG-ak, fosfolipidoak eta kolesterola dira behazuneko konposatu garrantzitsuenak. Beste osagai garrantzitsu batzuk glutationa eta bikarbonatoa dira; azken hau kolangiozitoek jariatzen dute batez ere. EKAIA, 24 (2011) 39 Behazun-gatzen garraioaren fisiologia 2. BEHAZUNAREN OSAGAIAK Behazuneko solutu garrantzitsuenak BG-ak, fosfolipidoak eta kolesterola dira (behazuneko lipidoak). Behazun-gatzak gibelean sintetizatzen diren konposatu esteroide anfipatikoak dira (2 irudia). Kolesterola aitzindari bezala erabiliz, lehenik behazun-azidoak sortzen dira eta haien konjokapenez (glizina edo taurina lotuz) behazun-gatzak. Azken hauen pK 4 ingurukoa izateagatik, pH fisiologikoan beren forma desprotonatuan agertzen dira (eta hidrofilikoagoak eta eraginkorragoak dira ondorioz); konjokatu gabeko behazun-azidoen pK, aldiz, pH fisiologikoaren ingurukoa da eta horregatik, izaera azidoagoa daukate pH horretan. 2. irudia. Behazun-azido eta behazun-gatz ohikoenak. (A) Kolesterola eta behazun-azido primario (azido koliko eta azido kenodesoxikoliko), sekundario (azido desoxikoliko eta azido litokoliko) eta hidrofilikoak (azido ursodesoxikoliko eta karraskarien azido ơ-murikolikoa). (B) Azido glikokolikoa eta azido taurokolikoa aldaera konjokatuen adibide bezala. Trapezioekin glizinatik eta taurinatik eratorritako zatiak adierazi dira, hurrenez hurren. 40 EKAIA, 24 (2011) Yuri Rueda, Patricia Aspichueta, Olatz Fresnedo Gibelean sintetizatutakoei behazun-azido eta behazun-gatz primario deitzen zaie. Behazuna hestera jariatu ondoren, bertako bakterioek BG primarioak metabolizatu eta behazun-azido sekundarioak sortzen dituzte. Kolatoaren eta kenodesoxikolatoaren deribatu konjokatuak deskonjokatuz eta desoxigenatuz azido desoxikolikoa eta azido litokolikoa sortzen dira, hurrenez hurren. Gibel eta hestearen artean dagoen zirkulazioa dela-eta, jariatzen diren BGen gehiengoa hepatozitoen mintz basolateralean zehar sinusoidetik jaso (ikus beherago) eta ondoren, birjariatu egingo da. Jariatutako BG-en %3-5 baino ez da de novo sintetizatu beharko, gorotzetan galdutakoaren neurri berean [1]. Behazun-gatzekin gertatzen denaren antzera, behazunera jariatutako kolesterolaren %5 baino gutxiago dator de novo sintesitik: gehienaren jatorria odoletik barneratutako lipoproteinak dira [2]. Behazun-fosfolipidoei dagokienez, %95a, konposaketa aziliko bereziko fosfatidilkolina da [3]. Jariatzen den fosfatidilkolina gehiena gibelean aurretik sintetizatuta dago edo beste ehun batzuetatik dator, eta ez de novo sintesitik [4]. Lipidoez gain, behazunaren fluxua eragiten duten konposatuen artean, garrantzitsuak dira glutationa eta bikarbonatoa. Behazunaren osagai dira era berean, elektrolito inorganikoak, endo- eta xenobiotiko konjokatuak eta, batzuetan, glukosa eta proteinak ere. 3. BEHAZUN-GATZEN ZIRKULAZIOA GORPUTZEAN ZEHAR Behazun-gatzak gibelean sintetizatzen dira baina gorputzean zehar zirkulatzen dute. BG-ak hestera isuri eta bertan birxurgatzen dira, eta ondorioz, ehun eta organo ezberdinetatik igarotzen dira. Igarotzen dituzten ehunen arabera 3 zirkuitu ezberdin gerta daitezke: zirkulazio enterohepatikoa (gibela-hestea-gibela), desbideratze kolehepatikoa (hepatozitoa-kolangiozitoa-hepatozitoa) eta zirkulazio nefrohepatikoa (gibela-giltzurruna-gibela). Atal honetan zirkulazio hauen azalpen motza emango da. 3.1. Zirkulazio enterohepatikoa Behazuna heste mehearen lehen atalera (duodenora) isurtzean hasten da zirkulazio enterohepatikoa (3 irudia). Hestean zehar behazuneko lipidoek dietako lipidoen digestioan eta xurgapenean lagundu ondoren BG gehienak ileonean birxurgatzen dira, enterozitoen mintz apikaleko Asbt garraiatzaileari esker [5]. Asbt proteinak Na+-menpeko garraioa egiten du [6, 7]. Na+-menpe- koa ez den garraio-mekanismoa ere gertatzen da jeiunoan [8]; Oatp proteinek egin lezakete garraioa [9, 10]. Ez dago argi enterozitoaren mintz basolateraleko BG-en kanporaketa zein garraiatzailek egiten duen; edonola, hesteko benetako odolera heltzen dira (zirkulazio portala). EKAIA, 24 (2011) 41 Behazun-gatzen garraioaren fisiologia 3. irudia. Behazun-gatzen zirkulazioa egoera fisiologikoan. Behazun-gatzek (BG) organismoan jasaten dituzten zirkulazio-prozesuak adierazten dira eskematikoki. Gezi gorriek odola adierazten dute. Hiru ibilbide ezberdin bereiz daitezke: zirkulazio enterohepatikoa (gibel-heste-gibel), zirkulazio nefrohepatikoa (gibelgiltzurrun-gibel) eta desbideratze kolehepatikoa (hepatozito-behazun-hodi-hepatozito). Irudian zenbait garraiatzaile aipatzen dira; horiei buruzko xehetasun gehiago testuan aurki daitezke. Behazun-gatzetako batzuk ileoneko birxurgapenetik ihes egin eta kolonera iritsiko dira. Bertako mikrobiota anaerobikoak deskonjokatu eta desoxigenatu egingo ditu, eta azido desoxikoliko eta azido litokoliko behazunazido sekundarioak sortzen ditu [11]. Horietako gehienek difusio pasiboz enterozitoak zeharkatu eta zirkulazio portalera heltzen dira. 42 EKAIA, 24 (2011) Yuri Rueda, Patricia Aspichueta, Olatz Fresnedo Zirkulazio portaleko bena-odolak gibela zeharkatzen du zirkulazio sistemikora iritsi aurretik. Beste konposatu askorekin gertatzen den bezala, hepatozitoek BG-ak barneratzen dituzte ondoren birkonjokatzeko; horrela birjariatzeko prest gelditzen dira, eta zirkulazio enterohepatikoa ixten da. Azido litokolikoa behazun-azido hidrofobikoenetarikoa da eta bai toxikoa ere; sulfatatu egingo da hidrofilikoago bihurtzeko eta berriz ere jariatua izan ondoren hesteko birxurgapena zailtzeko. Prozesu honetan guztian jariatutako BG-en %95a birxurgatuko da hestean. Gainerako %5a gorotzetan galtzen da: hauxe da giza-gorputzak kolesterola (BG-en aitzindaria) iraizteko duen bide nagusia [12]. 3.2. Desbideratze kolehepatikoa Nahiz eta gibelaren masaren %3-5a baino ez izan, kolangiozitoek zeregin garrantzitsua daukate behazunaren sorreran. Bikarbonatoa jariatzeaz gain BG-ak barnera ditzakete behazun-hodien lumenetik, ondoren kapilar periduktularren plexuaren bidez gibelera itzul daitezen. Horri desbideratze kolehepatiko deritzo (3 irudia). Bide horrek garrantzia izan dezake behazun-hodiak buxatzen direnean (kolestasi obstruktiboa) edo behazun patogenikoak eragindako behazun-hodien patologietan, non behazun-hodien proliferazioa gertatzen den. Desbideratze kolehepatikoaren bidez BG-ak aurreztu egiten dira eta behazun hiperkoleretikoa (fluxu handikoa) eragin daiteke hepatozitoek BG-ak berriro xurgatu eta jariatuz gero, elektrolitoen eta uraren jariapen berria dakartelako. Konjokatu gabeko behazun-azidoek errazago eragiten dute behazun hiperkoleretikoa konjokatuek baino [13, 14]. Behazun hiperkoleretikoa garrantzitsua izan daiteke kolelitiasia (hots, behazun-harrien sorrera) ekiditeko. 3.3. Zirkulazio nefrohepatikoa Behazun-gatzek jasaten duten beste zirkulazioa giltzurrunen eta gibelaren artekoa da (3 irudia). Egoera fisiologiko normalean, zirkulazio enterohepatikoan datozen BG gehienak jasotzen dituzte hepatozitoek odol portaletik, mintz basolateralean dauzkaten afinitate altuko proteina garraiatzaileei esker. BG gutxi batzuek gibeleko xurgapenetik ihes egiten dute, eta giltzurrunetako glomeruloen iragazkia zeharkatu eta iragazkin glomerularrera aldatzen dira; ondoren tubulu proximal bihurrietan birxurgatzen dira, eta odolera itzulita zirkulazio nefrohepatikoa betetzen dute. Horretarako tubulu proximal bihurriek epitelioan badauzkate zenbait garraiatzaile, hala nola Asbt eta Oatp1 (ikus beherago), hurrenez hurren BG-en Na+-menpeko eta ez-menpeko barneraketa bidera dezaketenak, eta Mrp3 edo t-Asbt, xurgatutako BG-ak odolera jariatuko dituztenak [7, 15]. EKAIA, 24 (2011) 43 Behazun-gatzen garraioaren fisiologia Kolestasia behazunaren fluxuaren murrizketa da; BG-en jariapena eta iraizketa moztuta edo motelduta daudenean, plasmako BG-kopurua emendatu egiten da. Egoera horretan mintzetako garraiatzaileen adierazpena erregulatuz giltzurruneko jariapen aktiboa sustatu eta birxurgapena erreprimitu egiten da [16, 17]. Emaitza gernuaren bidezko BG-en iraizketaren emendioa da. 4. BEHAZUNEKO KONPOSATUEN GARRAIATZAILEAK Egoera fisiologiko normalean behazuneko osagaien gibeleko garraio prozesua bektoriala izaten da, hots, norantza jakin batean gertatzen da: odoletik behazunera igarotzen dira de novo sintesitik ez datozen konposatu guztiak. Hepatozitoen mintz basolaterala zeharkatuta sinusoidetiko osagaiak barneratuko dira, zelula barruko garraioa jasango dute zitoplasman barrena, eta ondoren, kanalikura jariatuko dira. Prozesua gradiente handi baten aurkakoa da eta, beraz, ATP-gastuarekin gertatzen da [14]. Kolestasia bezalako egoera patologikoetan behazunaren osagaiak odolera itzul ditzake hepatozitoak. Horrelako egoeretan behazunaren jariapena eten edo moteldu egiten da, eta zitotoxikoak izan daitezkeen konposatuak (esate baterako BG-ak edo bilirrubina) zitoplasman metatzen dira. Hori ekiditeko, areagotu egiten da mintz basolateralean konposatu horiek kanporatuko dituzten garraiatzaileen adierazpena. 4.1. Hepatozitoetako barneraketa basolaterala Prozesu garrantzitsua da, zirkulazio enterohepatikoa betetzen duten BGak modu honetan jasotzen dituztelako hepatozitoek. Konjokatu gabeko BGek ez dute kargarik pH fisiologikoaren inguruan eta mintzak difusio pasiboz zeharka ditzakete. Hala ere, konjokatutako BG-ek eta behazunera jariatuko diren bestelako anioi organikoek garraiatuak behar dute izan; horretarako mintz basolateralean badaude hainbat garraiatzaile, hepatozitoan BG-ak eta bestelako konposatu bai fisiologikoak bai xenobiotikoak barneratzen dituztenak. Behazun-gatzak barneratzeko Na+-menpeko eta menpekotasunik gabeko mekanismoak daude. Na+-menpeko barneraketaren erantzulea Ntcp da (Na+-taurocholate cotransporting polypeptide; dagokion genea Slc10a1 da), 2 Na+ kogarraiatzen dituena BG molekula bakoitzeko (4 irudia). Ntcp da BG-en gibeleko bilketaren zatirik handiena egiten duena [18]. Garraio hori Na+/K+ ATPasa batek sortutako Na+-gradienteari esker gertatzen da [14]. Bere jarduera maximoa glizina eta taurinarekin konjokatutako dihidroxi- eta trihidroxi-BG-ekin erakusten du [14, 19]. Na+-menpekoa ez den BG-barneraketa berriz Oatp (organic anion transporting polypeptide, Slc21 familia) proteinek gauzatzen dute (4 iru- 44 EKAIA, 24 (2011) Yuri Rueda, Patricia Aspichueta, Olatz Fresnedo 4. irudia. Garraiatzaile hepatobiliar garrantzitsuenak. Bi hepatozito, tartean behazun-kanalikulua dutenak. Ezkerrekoaren mintz basolateralean BG-en barneraketan parte hartzen duten garraiatzaileak daude, eta eskumakoarenean BG-en kanporaketa burutzen dutenak. Mintz apikaletan behazunaren konposatu ezberdinen garraiatzaileak daude. Laburdurak: BG-behazun-gatz, AO–-anioi organiko, KO+- katioi organiko, GSH-glutation erreduzitu, kol-kolesterol, PC-fosfatidilkolina. dia). Oatp-ak garraiatzaile poliespezifikoak dira: lekuz aldatzen dituzte karga eta egitura ezberdinetako konposatuak, hala nola BG-ak, anioi organikoak, bilirrubina aske eta konjokatua, tiroideko hormonak eta abar [14, 20, 21]. Oatp askok bikarbonato- eta glutation-trukatze funtzioa daukate [22, 23] eta gradiente elektrokimikoaren arabera kanporaketa funtzioa bete dezakete, zelularen barruko kontzentrazio toxikoen aurrean segurtasuneko kanporaketa-sistema bezala [24]. Ntcp eta Oatp-ak dira gehien ikertu diren garraiatzaileak, baina badaude beste batzuk, Oat (organic anion transporter) eta Oct (organic cation transporter) adibidez (Slc22a familia). Slc22a familiako kideak harremanetan daude drogen barneraketarekin eta giltzurruneko BG-en garraiatzaile gisa ere deskribatu dira [25-28]. 4.2. Hepatozitoetako jariapen kanalikularra Sinusoideko odolaren eta behazunaren artean dagoen kontzentraziogradientea oso handia da. Hori dela-eta, kanporaketa kanalikularrerako garraio-sistema gehienak ATP-erabileraren menpekoak dira, eta Abc (ATP- binding cassette) garraiatzaileen familiakoak, aniztasun handiko lotugai bai organikoak bai inorganikoak dituztenak. Balentzia bakarreko behazun-gatzak Bsep-ek (bile salt export pump, AbcB11; Spgp ere deituak) kanporatzen ditu [29-31] (4 irudia). Garraiatzaile hori hepatozitoen mintz kanalikularrean kokatzen da eta bertan BG- EKAIA, 24 (2011) 45 Behazun-gatzen garraioaren fisiologia ak jariatzen ditu behazun-kanalikulura. Gizakian, akats genetikoren batengatik BSEP (giza geneak letra larriz adierazi ohi dira) proteina funtzionala adierazten ez denean, adibidez PFIC-2 gaixotasunean (gibel barruko kolestasi intrahepatiko progresibo familiarra, progressive familial intrahepatic cholestasis), behazuneko BG-mailak %1era jaisten dira (gizaki osasuntsu batekin erkatuta) [32], eta horrek behazunaren fluxuaren murrizketa izugarria eragiten du. Karraskarietan Bsep-ez gain beste garraiatzaileren bat egon litekeela iradoki da [33]. Adibidez Mdr1 (multidrug resistance protein 1, AbcB1), garraiatzaile poliespezifikoa da [34] eta behatu da gai dela in vitro saioetan afinitate baxuarekin taurokolatoa garraiatzeko [35]. Bestalde, Mrp2 (multidrug resistance related protein 2; AbcC2; cMoat ere deitua) garraiatzaileak hepatozitoaren kanalikuluan anioi organikoak esportatzen ditu eta gai da zenbait BG garraiatzeko ere [36-40]. Behin BG-ak kanalikulura jariatuta, haien presentziak kanpoko hemimintzetik erauzita fosfatidilkolina eta kolesterolaren jariapena eragiten du [41]. Behazuneko fosfolipidoak, bereziki fosfatidilkolinak [42,43], Mdr2 proteinak (karraskarietan, eta gizakietan MDR3; AbcB4/ABCB4) transferitzen ditu barneko hemimintzetik kanpoko hemimintzera [44]. Kolesterola da hirugarren behazun-lipidoa. Kolesterolaren eta bestelako esterolen garraiorako AbcG5 eta AbcG8 [45] proteinek heterodimero bezala funtzionatzen dute, tandemean lan eginez [46,47]. AbcG5/G8 bikoteak kolesterola garraiatzeko erabiltzen duen mekanismoa ez da guztiz argitu oraindik. Ziurrenik, AbcG5/G8-k, ATP hidrolizatuta, kanalikuluko lipidoek kolesterola erauztea errazten du, ur-ingurunerantz nolabait bultza eginez [44,48]. Edozein kasutan, AbcG5/G8-ren jarduera berez ez da nahikoa kolesterolaren jariapenerako: kolesterola erauzteko beharrezkoa da aurretik fosfolipidoak jariatzea [49]. Behazuna ekoizkin fisiologiko eta xenobiotiko lipofiliko asko iraizteko bidea da. Mrp2 proteina horien garraioa egiten duen garraiatzaile kanalikular garrantzitsua da (4 irudia). Besteak beste glutationa eta bere konjokatuak, BG batzuk eta zenbait farmakoren eratorri konjokatuak jariatzen ditu behazunera. Behazunaren fluxuaren eragile garrantzitsua da, glutationa kanporatzen duelako. Bcrp [50] eta Mdr1 [44] dira xenobiotikoak garraia ditzaketen beste garraiatzaile kanalikular batzuk. Bcrp-k (breast cancer related protein, AbcG2) sulfato-konjokatuak garraiatzeko zaletasun berezia dauka [51], eta Mdr1-ek (multi-drug resistance protein 1; AbcB1; Pgp ere deituak) katioi organikoak eta endo- eta xenobiotiko hidrofobiko asko garraia ditzake. Ae2-k (anion-exchanger 2, Slc4a2) bikarbonatoaren jariapena egiten du [52]: Cl-/bikarbonato trukatzailea da. ATP hidrolizatzen ez duen garraiatzaile kanalikular garrantzitsu bakarra da, baina Cl--gradientea behar du bi- 46 EKAIA, 24 (2011) Yuri Rueda, Patricia Aspichueta, Olatz Fresnedo karbonatoa jariatzeko; hepatozitoan gradiente hori sortzen duen Cl--kanala ezezaguna da. Gainera, Ae2-k akuaporina batekin (Aqp, aquaporine) koordinatuta dihardu, uraren jariapena gerta dadin osmosi-indarraren emendioarekin batera. 4.3. Hepatozitoetako kanporaketa basolaterala Behazun-gatzen eta bestelako anioi organikoen kanporaketa basolaterala (4 irudia) toxikoak izan daitezkeen behazuneko konposatu horiek hepatozitoan metatzea ekiditeko helburuarekin burutzen da. Sinusoiderako atzeranzko garraio hori, eskuarki, egoera patologikoetan gertatzen da. Funtzio hori Oatp-ek bete dezakete, anioi organiko/glutation antiportea bi norantzatan egin dezakete-eta [24]. Horietaz gain, zenbait Mrp proteinek (AbcC familiako kideak) ere behazuneko osagaiak kanpora ditzakete sinusoidera. Mrp proteina horien adierazpen genikoa egoera fisiologikoan oso urria den arren, egoera kolestatikoan beren adierazpena induzitu egiten da [53-57]. Aurkitutako mintz basolateraleko azken garraiatzaileen artean OstƠ/Ostơ (organic solute transporter) heterodimeroa dago (4 irudia). Ost proteinak gibelean adierazten dira gizakian, eta Na+-ren beharrik gabe garraiatzen dituzte esteroideak, taurokolatoa eta eikosanoideak [58]. 5. BEHAZUNAREN SORRERA Kolesterolak, fosfolipidoek eta BG-ek bai besikulak bai mizela mistoak osa ditzakete behazunean [59]. Forma mizelarra egonkorragoa da, eta bi formen arteko oreka BG-en kontzentrazioa eta mota bezalako faktore ezberdinen menpekoa da [59, 60]. BG-en jariapena, Bsep-ek bideratutakoa, behazuneko beste lipidoena baino lehenago egiten da. Smallek proposatzen duen ereduan [48] bi egoera bereizi behar dira, jariatzen diren BG-en mailaren arabera. Behazun-gatzen jariapen-tasa txikia denean (baraualdietan, adibidez), BG-ek fosfolipidoz eta kolesterolez osatutako besikulen sorrera bultzatzen dute. Egoera honetan BG-ak kontzentrazio mizelar kritikotik urrun daude. Behazun-hodietan zehar eta behazun-xixkuan behazuneko solutuen kontzentrazioa handituz doa: BG-en kontzentrazioak kontzentrazio mizelar kritikoa gainditu ahala, kolesterol, fosfolipido eta BG-en mizela misto gehiago osatuko dira. BG-ek ez dute ia kolesterola solubilizatzeko ahalmenik, baina fosfolipidoekin osatutako mizela mistoek bai [61]. Horregatik, fosfolipido-transferentzia kolesterolarena baino lehenago gertatzen dela uste da. Behazuneko BG-en kontzentrazioa txikia denean sortzen diren besikuletan kolesterola gehiegizkoa bada behazuna gainsaturatu eta kolesterol-kristalak sortzea gerta daiteke [62]. EKAIA, 24 (2011) 47 Behazun-gatzen garraioaren fisiologia Aldiz, BG-en jariapena handia denean (janondoko fasean, adibidez), fosfolipidoak baino 5-10 aldiz BG gehiago jaria daiteke, eta kontzentrazio mizelar kritikoa gainditzen da hasieratik. Beraz, kolesterola jasoko luketen mizela misto txikien sorrera ahalbidetzen da behazun-hodi txikienetan [48]. Garrantzizkoa da behazunaren konposaketa egokia mantentzea (lipidoen arteko proportzioa, pH, BG hidrofobikoen mailak eta abar), ez soilik behazun-harriak sortzeko arriskua dagoelako, baita hepatozito eta kolangiozitoei kalteak eragitea gerta daitekeelako. Mizela mistoen sorrera, uraren jariapena (eta sortzen den fluxua) eta alkalinizazioa (bikarbonatoaren jariapena) ezinbestekoak dira BG-en toxikotasuna murrizteko. Hepatozito eta kolangiozitoak kolesterol eta esfingomielina ugariko mintz apikal bereziekin babesten dira baina batzuetan hori ez da nahikoa [63] eta kolangitisak edo bestelako kalteak gertatzen dira behazun-hodietan. 6. BEHAZUN-GATZEN METABOLISMO ETA GARRAIOAREN TRANSKRIPZIO MAILAKO ERREGULAZIOA Behazun-gatzen ekoizpenaren eta garraioaren ahalmena prozesu horiekin harremanetan dagoen proteinen adierazpen genikoaren menpe dago. Dagozkien geneen transkripzioaren erregulaziorako II motako hartzaile nuklearrak dira (NR1 superfamilia) transkripzio-faktore garrantzitsuenak. DNA-ren sekuentzia espezifikoei lotu ahal izateko, mota horretako hartzaileek ligando baten bidezko aktibazioa jasan behar dute eta bai RXR-rekin (retinoid X receptor, NR2B familia) heterodimeroak sortu ere. Heterodimeroen sorrera RXR nahikoa egotearen menpekoa denez, horren kontzentrazioa mugatzeak hartzaile guztien funtzioaren inhibizioa ekar dezake. Hartzaile horiez gain badira era berean ligandorik gabe diharduten beste transkripzioaren erregulatzaile batzuk ere, besteak beste, hepatozitoetako faktore nuklearren (HNF, hepatocyte nuclear factor) familiako kide batzuk. 1 taulan adierazi dira aipatutako transkripzioaren erregulatzaileak eta beren ligandoak eta itu-geneak. Hurrengo azpiataletan transkripzioaren erregulatzaile nagusien jarduera azalduko da laburrean. 6.1. FXR eta SHP FXR (farnesoid X receptor, NR1H4) BG-en garraio-prozesuak egiten dituzten ehunetan adierazten da, gibela, hestea eta giltzurruna barne. Behazunazidoak eta behazun-gatzak dira bere ligando aktibatzaileak. Zenbait lanetan azido eta BG ezberdinen eraginkortasun diferentziala aztertu da [64-67], bai aktibaziorako indarrari dagokionez bai gene ezberdinen adierazpena sustatzeko gaitasunari dagokionez ere. Orokorrean, esan daiteke BG hidrofobikoenek askoz ere indar handiagoz lotu eta aktibatzen dutela FXR. 48 EKAIA, 24 (2011) Yuri Rueda, Patricia Aspichueta, Olatz Fresnedo 1. taula. Behazun-gatzen metabolismoaren eta garraio hepatikoaren transkripziomailako erregulazioaren laburpena. Laburdurak: CDCA-azido kenodesoxikoliko, LCA-azido litokoliko, DCA-azido desoxikoliko, CA-azido koliko, PCN-pregnenolona 16-karbonitrilo, BG-behazun-gatz, GA-gantz-azido, UDCA-azido ursodesoxikoliko A. Hartzaile nuklearrak eta transkripzio-faktoreak Ligandoak Itu-geneak RXRƠ (NR2B1) Azido erretinoikoa II motako hartzaile nuklearren (NR1 superfamilia) derrigorrezko kidea: horien guztien itu-geneak, beraz FXR (NR1H4) CDCA, (LCA, DCA, CA), GW4064 Bsep, Mdr2/MDR3, Mrp2, OATP-8, Ugt2B4, SHP Hestean: I-Babp, OstƠ/Ostơ SHP bidezko errepresioa: Cyp7a1, Cyp8b1, Cyp27a1, Ntcp, Asbt Transerrepresioa: RXRƠ: RARƠ, HNF-4Ơ, PXR, CAR LXR (BR1H1/2) Oxisterolak Cyp7a1 (soilik karraskarietan), AbcG5, AbcG8 PXR (NR1I2) Xeno/endobiotiko ugari: drogak (errifanpizina…), esteroideak (PCN, hormona esteroideoak…), BG hidrofobikoak (LCA, 3-zeto-LCA)... Mdr1, Mrp1(?), Mrp2, Mrp3, Mrp4 (?), Mrp5 (?), Oatp2, Cyp3a4, Cyp3a11, Cyp2b10 (?), Ugt1a1, Sult2a1 Errepresioa: Cyp7a1 (HNF-4Ơ transerreprimituz) CAR (NR1I3) Konstitutiboki aktiboa. Agonistak: xeno/endobiotikoak (bilirrubina, fenobarbital, TCPOBOP…) Antagonistak: androstenoaren metabolitoak Mrp2, Mrp3, Mrp4, Oatp2, Oatp3, Cyp2b familiako kideak, Cyp3a familiako kideak, Ugt1a1, Sult2a1, GstƠ HNF-4Ơ (NR2A1) — HNF1Ơ, Cyp27a1, Cyp7a1 (gaueko indukzioa), Cyp8b1, Oatp1 (?), Ntcp (?), Scp-x (?) RARƠ (NR1B1) Erretinoideak Mrp2, Ntcp, Oatp4, Asbt VDR (NR1I1) D-bitamina, LCA Cyp3a familiako kideak, Sult2a1, Asbt PPARƠ GA-k, eikosanoideak, zenbait farmako Asbt GR (NR3C1) Glukokortikoideak, UDCA CAR, Ntcp, Asbt EKAIA, 24 (2011) 49 Behazun-gatzen garraioaren fisiologia Ligandoak Itu-geneak HNF-1Ơ — Ntcp, Oatp1, Oatp2, Oatp4, OATP-C, OATP-8, Asbt Transerrepresioa: HNF-4Ơ HNF-3ơ — Oatp4 (?). Errepresioa: Ntcp C/EBP-ak — Mrp2, Ntcp, Oatp4 B. Zelula barruko seinalizazio-bideak Faktore aktibatzailea Itu-geneak JNK Zitokina proinflamatorioak edo BG-ak Errepresioa: Cyp7a1 (SHP bidez, SHP-rekiko bide independenteaz (?)), Ntcp (RXR inhibituz) Stat5 Prolaktina Ntcp Behazun-gatzak toxikoak izan daitezke beren ahalmen detergentearengatik; horregatik, euren zelula barruko kontzentrazioak kontrol zehatza behar du. Horretarako, FXR-k BG-en sentsore bezala funtzionatzen du. Behazun-azidoek eta behazun-gatzek FXR aktibatzean, azken honek BG-en sintesirako eta barneraketa sinusoidalerako beharrezkoak diren proteinen adierazpenaren inhibizioa eragin eta kanporaketa egiten duten garraiatzaileen adierazpena bultzatuko du (5 irudia). FXR-ren garrantzia azpimarratu zuten lehenengo lanetako batean esandakoaren arabera [68], Ntcp-ren eta 5. irudia. FXR-ren eta LXR-ren efektu nagusiak behazun-gatzen metabolismoaren gain hepatozitoan. Laburdurak: kol-kolesterol, BG-behazun-gatz. 50 EKAIA, 24 (2011) Yuri Rueda, Patricia Aspichueta, Olatz Fresnedo Cyp7a1-en azpiadierazpena behatu zen kolatodun dietaz (%1) elikatutako sagu basatietan; aldiz, FXR adierazten ez zuten saguetan ez zen horrelako moldaerarik gertatu, eta ondorioz nekrosi hepatikoa garatu zuten. FXR-k Mdr2-ren [69,70] eta Bsep-en [71, 72] adierazpen genikoa sustatzen du. Horrela, FXR-k BG-en jariapena eta mizela mistoen sorrera bultzatzen du. Gainera, BG hidrofobikoenen (kolestatikoen) aurkako mekanismoak pizten ditu: behazun-azidoen konjokapenean [73] eta glukuronidazioan [74] parte hartzen duten entzimen adierazpena bultzatzen duela dirudi. Hepatozitoa babesteaz gain, FXR-ren jardueraren atzerako elikatze negatiboa gertatzen da horrela, BG hidrofilikoenek ez baitute FXR aktibatzen [74]. FXR-k MRP2-ren transkripzioa ere eragin dezake [75]. FXR-ren eragin inhibitzaileak SHP-ren (small heterodimer partner-1, NR0B2) bidez gauzatzen dira; FXR-k SHP-ren adierazpena indar handiz sustatzen du [76]. SHP hartzaile nuklear atipikoa da DNA lotzeko domeinua falta baitzaio [77]. Hala ere, gaitasuna dauka beste hartzaile nuklear batzuekin dimerizatzeko [78] eta horrela bigarren hartzaile horien jarduera oztopatzen du. SHP-k bere buruaren adierazpena erreprimitzen du [79], eta SHP-ren bidezko errepresio genikoa beraz, oso modu finean erregulatuta dago. Cyp7a1 kolesterola BG bihurtzeko sintesi bidearen urrats mugatzailea katalizatzen duen entzimari dagokion genea da. Jakina da BG-ek beren sintesi propioa inhibitu eta Cyp7a1-en adierazpena erreprimitzen dutela. FXR-SHP ardatza da errepresio horren erantzulea [76,80]. Badira BG-en sintesian parte hartzen duten SHP-ren beste ituak, hala nola esterol 12Ơ-hidroxilasa (Cyp8b1) [81] eta esterol 27-hidroxilasa (Cyp27a1) [82]. Ntcp garraiatzailearen transkripzioa ere erreprimitzen du SHP-k, horretarako bere adierazpena eragiten duten transkripzio faktore ezberdinen jarduera oztopatuz [83, 84]. Bestalde, behatu da SHP-k gero aipatuko diren PXR-ren [85] eta CAR-en [86] jarduera transaktibatzaileak inhibi ditzakeela; hori horrela izanda, SHP-ren bidez erreprimi daitezkeen geneen aukera are zabalagoa bilakatzen da. 6.2. LXR Kolesterola oso konposatu garrantzitsua da, BG-ak eta hormona esteroideak bezalako molekulen aitzindaria eta mintzetako osagaia baita. Zelulen kolesterol-edukia era finean erregulatzea garrantzi handikoa da, bere forma askearen kontzentrazio zelular handiegiak kaltegarriak izan baitaitezke. Kolesterolaren homeostasiaren mekanismoen artean LXR (liver X receptor) nukleoko hartzaileak egindakoa daukagu. Bi isoforma daude: LXRƠ (NR1H3) eta LXRơ (NR1H2); LXRƠ gibelean adierazten da batez ere, eta LXRơ ehun guztietan [87]. Beren agonistak oxisterolak dira EKAIA, 24 (2011) 51 Behazun-gatzen garraioaren fisiologia (24,25(S)-epoxikolesterola eta 24(S)-hidroxikolesterola, besteak beste). LXR-ak lipidoen homeostasiaren funtsezko erregulatzaileak dira [88]. Kolesterola metatzen denean kolesterolaren deribatu oxigenatuen (oxisterolen) kontzentrazioa handitu egiten da. Oxisterolek LXRƠ aktibatzen dute, eta azken hau Cyp7a1-en promotoreko erantzun-elementu bati lotu eta bere adierazpena bultzatzen du [89]; erregulazio hori saguan eta arratoian gertatzen da, baina ez gizakian [90]. Horrekin, BG-en biosintesia aktibatu eta kolesterola kontsumitzen da (5 irudia). Gainera, kolesterolaren behazun-jariapena ere areagotuko da BG-en jariapenarekin. LXR-k gainera AbcG5 eta AbcG8-ren adierazpena erregulatzen du. Kolesterol ugariko dietak edo LXR-ren agonistek garraiatzaile horien mRNA mailen emendioa eragiten dute [91]. Lerro berean, LXR adierazten ez duten saguetan AbcG5/G8-ren gaineko efektu hori desagertu egiten da, kolesterola eta kolesterol esterrak gibelean metatzen direlarik [92]. 6.3. PXR eta CAR Nukleoko PXR eta CAR hartzaileek xenobiotikoen sentsore bezala jokatzen dute [93] (6 irudia). Cyp3a eta Cyp2b familietako geneak dira beren itu tipikoak, droga eta endobiotiko askoren destoxifikaziorako bidezidorretan parte hartzen dutenak [94,95]. 6. irudia. PXR-ren eta CAR-en efektu nagusiak behazun-gatzen metabolismoaren gain hepatozitoan. Laburdurak: kol-kolesterol, BG-behazun-gatz, LC-litokolato, Cyp-P450 zitokromo, Sult-sulfotransferasa, Ugt-UDP-glukuronosiltransferasa, Gst-glutation-transferasa. PXR (pregnane X receptor, NR1I2) hartzaileak agonista ezberdin asko dauzka: zenbait droga, hormona esteroideak eta haien deribatuak, BG hidrofobikoenak [96] eta bai BG hidrofilikoagoak, ursodesoxikolatoa [56] 52 EKAIA, 24 (2011) Yuri Rueda, Patricia Aspichueta, Olatz Fresnedo edo norursodesoxikolatoa adibidez [T. Claudel, argitaratu gabeko emaitzak]. PXR aktibatzean endo/xenobiotikoen destoxifikazio eta kanporaketan parte hartzen duten entzimen eta garraiatzaileen adierazpena aktibatzen da, besteak beste Cyp3a11-ren [97], Oatp2-ren [96], Mrp familiako kideen [14, 98, 99] eta Mdr1-en [100] adierazpena. Aldi berean, PXR-k Cyp7a1-en transkripzioa erreprimitzen du [101]. Horrelako aldaketei esker, BG-en sintesia murriztu eta hepatozitoaren barneko toxikotasuna arindu egiten da (6 irudia). CAR (constitutive androstane receptor; NR1I3) ere RXRƠ-rekin dimerizatzen da DNA-ri lotzeko; hala ere, lotugairik gabe ere aktiboa da [102]. Konstitutiboki aktibo izan arren badauka zenbait agonista, hala nola bilirrubina (kolestasian hepatozitoan metatu ohi dena) edo zenbait esteroide eta endo/xenobiotiko. Antagonistak ere baditu (androstenoaren metabolito batzuk) [103]. CAR-ek tipikoki Cyp2b familiako geneen adierazpena bultzatzen du [104]; Cyp3a familiako kideena ere bultza dezake [94]. Gainera, CAR-en eraginez BG-en, bilirrubinaren eta xenobiotikoen metabolismo eta iraizketan parte hartzen duten zenbait generen adierazpena sustatzen da: Cyp2b10, Cyp3a11, Mrp2, Mrp3, Mrp4, Oatp2 eta destoxifikatu behar diren molekulen konjokatu hidrofilikoak sortzen dituen zenbait entzima [99, 105, 106] (6 irudia). 7. BIBLIOGRAFIA [1] MEIER, P.J. eta STIEGER, B. (2002). «Bile salt transporters». Annu.Rev Physiol 64, 635-661. [2] KRIEGER, M. (1999). «Charting the fate of the “good cholesterol”: identification and characterization of the high-density lipoprotein receptor SR-BI». Annu.Rev Biochem. 68, 523-558. [3] HAY, D.W., CAHALANE, M.J., TIMOFEYEVA, N. eta CAREY, M.C. (1993). «Molecular species of lecithins in human gallbladder bile». J Lipid Res. 34, 759768. [4] CHANUSSOT, F., LAFONT, H., HAUTON, J., TUCHWEBER, B. eta YOUSEF, I. (1990). «Studies on the origin of biliary phospholipid. Effect of dehydrocholic acid and cholic acid infusions on hepatic and biliary phospholipids». Biochem.J 270, 691-695. [5] WONG, M.H., OELKERS, P., CRADDOCK, A.L. eta DAWSON, P.A. (1994). «Expression cloning and characterization of the hamster ileal sodium-dependent bile acid transporter». J Biol Chem. 269, 1340-1347. [6] OELKERS, P., KIRBY, L.C., HEUBI, J.E. eta DAWSON, P.A. (1997). «Primary bile acid malabsorption caused by mutations in the ileal sodium-dependent bile acid transporter gene (SLC10A2)». J Clin.Invest. 99, 1880-1887. EKAIA, 24 (2011) 55 Behazun-gatzen garraioaren fisiologia [32] JANSEN, P.L., STRAUTNIEKS, S.S., JACQUEMIN, E., HADCHOUEL, M., SOKAL, E.M., HOOIVELD, G.J., KONING, J.H., DE JAGER-KRIKKEN, A., KUIPERS, F., STELLAARD, F., BIJLEVELD, C.M., GOUW, A., VAN GOOR, H., THOMPSON, R.J. eta MULLER, M. (1999). «Hepatocanalicular bile salt export pump deficiency in patients with progressive familial intrahepatic cholestasis». Gastroenterology 117, 1370-1379. [33] WANG, R., SALEM, M., YOUSEF, I.M., TUCHWEBER, B., LAM, P., CHILDS, S.J., HELGASON, C.D., ACKERLEY, C., PHILLIPS, M.J. eta LING, V. (2001). «Targeted inactivation of sister of P-glycoprotein gene (spgp) in mice results in nonprogressive but persistent intrahepatic cholestasis». Proc.Natl.Acad. Sci.U S A 98, 2011-2016. [34] SCHINKEL, A.H., SMIT, J.J., VAN TELLINGEN, O., BEIJNEN, J.H., WAGENAAR, E., VAN DEEMTER, L., MOL, C.A., VAN DER VALK, M.A., ROBANUSMAANDAG, E.C., TE RIELE, H.P. eta . (1994). «Disruption of the mouse mdr1a P-glycoprotein gene leads to a deficiency in the blood-brain barrier and to increased sensitivity to drugs». Cell 77, 491-502. [35] LAM, P., WANG, R. eta LING, V. (2005). «Bile acid transport in sister of Pglycoprotein (ABCB11) knockout mice». Biochemistry 44, 12598-12605. [36] KUIPERS, F., ENSERINK, M., HAVINGA, R., VAN DER STEEN, A.B., HARDONK, M.J., FEVERY, J. eta VONK, R.J. (1988). «Separate transport systems for biliary secretion of sulfated and unsulfated bile acids in the rat». J Clin Invest. 81, 1593-1599. [37] KUIPERS, F., RADOMINSKA, A., ZIMNIAK, P., LITTLE, J.M., HAVINGA, R., VONK, R.J. eta LESTER, R. (1989). «Defective biliary secretion of bile acid 3-O-glucuronides in rats with hereditary conjugated hyperbilirubinemia». J Lipid Res 30, 1835-1845. [38] TAKIKAWA, H., SANO, N., NARITA, T., UCHIDA, Y., YAMANAKA, M., HORIE, T., MIKAMI, T. eta TAGAYA, O. (1991). «Biliary excretion of bile acid conjugates in a hyperbilirubinemic mutant Sprague-Dawley rat». Hepatology 14, 352360. [39] AKITA, H., SUZUKI, H., ITO, K., KINOSHITA, S., SATO, N., TAKIKAWA, H. eta SUGIYAMA, Y. (2001). «Characterization of bile acid transport mediated by multidrug resistance associated protein 2 and bile salt export pump». Biochimica et Biophysica Acta 1511, 7-16. [40] GERK, P.M., LI, W., MEGARAJ, V. eta VORE, M. (2007). «Human multidrug resistance protein 2 transports the therapeutic bile salt tauroursodeoxycholate». J Pharmacol.Exp Ther. 320, 893-899. [41] OUDE ELFERINK, R.P. eta GROEN, A.K. (2000). «Mechanisms of biliary lipid secretion and their role in lipid homeostasis». Semin.Liver Dis. 20, 293-305. [42] SMIT, J.J., SCHINKEL, A.H., OUDE ELFERINK, R.P., GROEN, A.K., WAGENAAR, E., VAN, D.L., MOL, C.A., OTTENHOFF, R., VAN DER LUGT, N.M., VAN ROON, M.A. eta . (1993). «Homozygous disruption of the murine mdr2 Pglycoprotein gene leads to a complete absence of phospholipid from bile and to liver disease». Cell 75, 451-462. EKAIA, 24 (2011) 57 Behazun-gatzen garraioaren fisiologia RAMANAN, R., CAI, H., SINAL, C.J., GONZALEZ, F.J. eta SCHUETZ, J.D. (2001). «Disrupted bile acid homeostasis reveals an unexpected interaction among nuclear hormone receptors, transporters, and cytochrome P450». J Biol Chem. 276, 39411-39418. [57] PEI, Q.L., KOBAYASHI, Y., TANAKA, Y., TAGUCHI, Y., HIGUCHI, K., KAITO, M., MA, N., SEMBA, R., KAMISAKO, T. eta ADACHI, Y. (2002). «Increased expression of multidrug resistance-associated protein 1 (mrp1) in hepatocyte basolateral membrane and renal tubular epithelia after bile duct ligation in rats». Hepatol.Res. 22, 58-64. [58] SEWARD, D.J., KOH, A.S., BOYER, J.L. eta BALLATORI, N. (2003). «Functional complementation between a novel mammalian polygenic transport complex and an evolutionarily ancient organic solute transporter, OSTalpha-OST- beta». J Biol Chem. 278, 27473-27482. [59] SOMJEN, G.J. eta GILAT, T. (1985). «Contribution of vesicular and micellar carriers to cholesterol transport in human bile». J Lipid Res. 26, 699-704. [60] SOMJEN, G.J. eta GILAT, T. (1986). «Changing concepts of cholesterol solubility in bile». Gastroenterology 91, 772-775. [61] OUDE ELFERINK, R.P., OTTENHOFF, R., VAN WIJLAND, M., SMIT, J.J., SCHINKEL, A.H. eta GROEN, A.K. (1995). «Regulation of biliary lipid secretion by mdr2 P-glycoprotein in the mouse». J Clin Invest. 95, 31-38. [62] VAN ERPECUM, K.J. (2005). «Biliary lipids, water and cholesterol gallstones». Biol Cell 97, 815-822. [63] TRAUNER, M., FICKERT, P., HALILBASIC, E. eta MOUSTAFA, T. (2008). «Lessons from the toxic bile concept for the pathogenesis and treatment of cholestatic liver diseases». Wien.Med Wochenschr. 158, 542-548. [64] MAKISHIMA, M., OKAMOTO, A.Y., REPA, J.J., TU, H., LEARNED, R.M., LUK, A., HULL, M.V., LUSTIG, K.D., MANGELSDORF, D.J. eta SHAN, B. (1999). «Identification of a nuclear receptor for bile acids». Science 284, 1362-1365. [65] PARKS, D.J., BLANCHARD, S.G., BLEDSOE, R.K., CHANDRA, G., CONSLER, T.G., KLIEWER, S.A., STIMMEL, J.B., WILLSON, T.M., ZAVACKI, A.M., MOORE, D.D. eta LEHMANN, J.M. (1999). «Bile acids: natural ligands for an orphan nuclear receptor». Science 284, 1365-1368. [66] YU, J., LO, J.L., HUANG, L., ZHAO, A., METZGER, E., ADAMS, A., MEINKE, P.T., WRIGHT, S.D. eta CUI, J. (2002). «Lithocholic acid decreases expression of bile salt export pump through farnesoid X receptor antagonist activity». J Biol Chem. 277, 31441-31447. [67] LEW, J.L., ZHAO, A., YU, J., HUANG, L., DE PEDRO, N., PELAEZ, F., WRIGHT, S.D. eta CUI, J. (2004). «The farnesoid X receptor controls gene expression in a ligand- and promoter-selective fashion». J Biol Chem. 279, 8856-8861. [68] SINAL, C.J., TOHKIN, M., MIYATA, M., WARD, J.M., LAMBERT, G. eta GONZALEZ, F.J. (2000). «Targeted disruption of the nuclear receptor FXR/ BAR impairs bile acid and lipid homeostasis». Cell 102, 731-744. [69] GUPTA, S., TODD STRAVITZ, R., PANDAK, W.M., MULLER, M., RENO VLAHCEVIC, Z. eta HYLEMON, P.B. (2000). «Regulation of multidrug resistance EKAIA, 24 (2011) 61 Behazun-gatzen garraioaren fisiologia [106] GUO, G.L., LAMBERT, G., NEGISHI, M., WARD, J.M., BREWER, H.B., JR., KLIEWER, S.A., GONZALEZ, F.J. eta SINAL, C.J. (2003). «Complementary roles of farnesoid X receptor, pregnane X receptor, and constitutive androstane receptor in protection against bile acid toxicity». J Biol Chem. 278, 45062-45071.
