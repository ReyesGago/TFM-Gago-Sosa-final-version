172 ekaia, 2023, 43, 171-189 Ane Arregi, Nerea Lertxundi, Asier Anabitarte, Ainara Andiarena, Jesus Ibarluzea, Aitana Lertxundi 1. Sarrera Europako Parlamentuaren 2002/49/EE Zuzentarauaren [1] arabera, kutsadura akustikoa gizakiaren aktibitatetik eratorritako kanpoko soinu kaltegarri edo desiratu gabea da. Askotariko zarata-iturriak daude, baina oro har aktibitatea, lekua eta eguneko momentuari lotuta egon ohi dira. Garraiobideekin lotutako zarata da hirietan eta beren inguruneetan jendeari gehien eragiten dion kanpo-zarata. Errepideetako zarata ibilgailuaren motorrak sortutako zarata da, baina ibilgailuaren eta airearen arteko nahiz gurpilaren eta lurraren arteko marruskadurak sortutako zaratak motorraren zarata gainditzen dute, automobilen kasuan 50 km/h abiadura handitzean eta kamioien kasuan 80 km/h baino azkarragoko abiaduran. Trenbideen inguruko zaratari dagokionez, trenaren abiaduraren eta kalitatearen araberakoa da. Abiadura handiko trenek, adibidez, maiztasun handiko zarata sortzen dute, hegazkinek sortzen dutenaren antzekoa, alegia. Aireko trafikoak sortutako zarataren inguruko ikerketa ugaritu egin da azken 30 urteetan, eta urte hauetan hegazkinen motorren aldaketek zarata jaitsi duten arren, trafiko bolumenaren igoerak, bereziki gaueko garraioaren gorakada nabarmenak, gatazkak sortu ditu, maiz, aireportuen inguruetako populazioaren eta agintarien artean [2]. Bestalde, industrialdeak ere zarata-iturri garrantzitsuak izan ohi dira. Jatorriaren arabera ezberdintasun nabarmenak egon daitezke, eta espontaneoa edo jarraia izan daiteke, intentsitate-aldakuntza handiekin. Gainera, maiztasun txikiko zaratak ez dira hain erraz arintzen inguruko egituretan, eta distantzia handietan zehar transmititu daitezke. Eraikin barruetan zenbait motatako zaratak ezberdindu ditzakegu: gailu mekanikoak (igogailua, aireztapena, ur-hodiak etab.) edo etxeko zaratak (bizilagunen ahotsak, telebista, maskotak edo musika tresnak). Eraikuntza-lanak ere zarata-iturri esanguratsua dira, hiriguneetan batez ere [3]. Bukatzeko, azken urteetan modu esanguratsuan handitzen ari den beste zarata bat da aipagarri: aisialdiko jardueretatik eratorritako zarata [2]. Zarata osasun publikorako ingurumenetiko arrisku-faktore garrantzitsuenetarikoenen artean aurkitzen da, eta azken urteetan areagotu egin da haren gaineko kezka politika-arduradunen eta herritarren artean. Europar Batasuneko (EB) Ingurumeneko zarataren araudiaren (Environmental Noise Directive) arabera, EBn 100 milioi pertsonengan du eragina trafiko-zaratak, eta, Europa mendebaldea bakarrik aintzat hartuta, gutxienez 1,6 milioi urte osasuntsu galtzen dira trafiko-zarataren eragina dela eta [4]. kezka honen adierazgarri da azken hamarkadan argitaratutako artikulu zientifikoen kopuruaren gorakada eta zaratak osasunean dituen eraginen hainbat errebisio sistematikoren lanketa [4-8], ebidentzia zientifikoak ezagutu eta gomendioak ezartze aldera. Argia da hiri eta herrien plangintzaren eta bertako biztanleriaren osasunaren arteko erlazio estua, eta erlazio honetaz jabetzearen adibideak ba- https://doi.org/10.1387/ekaia.22953 173 Ingurumen-zarata eta osasuna ditugu jadanik xix. mendean, orduan hasi baitziren bizitokiak eta industria guneak banatzen biztanleria kutsaduratik babesteko [9]. Hirien ingurumeneko aldagaien inguruko erabakiek, ondorioz, eragin zuzena dute osasun publikoan. Honen harira, Munduko Osasun Erakundeak (MOE) hiriaren gobernantzan eta plangintzan osasuna eta osasun-berdintaosasun-berdintasuna ardatz izan daitezen gomendatzen du, hirigintza, garraio eta etxebiziardatz izan daitezen gomendatzen du, hirigintza, garraio eta etxebizitza-politika integratuen beharra azpimarratuz [10]. Eta hain zuzen ere, zarata hirigintzak eragindako arrisku-esposizioen artean aurkitzen da, trafikoa, airekutsadura, isolatze soziala edo aktibitate fisiko eza bezala, besteak beste [11]. Gaiaren garrantziaz jabetuta, artikulu honek zaratak pertsonen osasunean duen eraginaren inguruko ebidentzia zientifikoa biltzea du helburu. 2. Zarataren neurketa Ingurumen-zarata dezibelioen (dB) bitartez neurtzen da eta, Europako araudiari jarraiki, hurrengo adierazleak erabiltzen dira. Europar Batasunean (EB) gehien erabiltzen den adierazlea Lden da. Adierazle honek eguneko (goiza, arratsaldea eta gaua) batez besteko soinu-presio maila deskribatzen du [12]. Eguneko esposizioak (Lday) 12 ordu irauten du (07: 00-19: 00); arratsaldeko esposizioak (Levening) 4 orduko luzera du (19:00-23:00) eta gauekoak (Lnight), aldiz, 8 ordu (23:00-07:00). kontuan edukita arratsaldeko eta gaueko orduak oro har deskantsu eta lo-orduak direla, Lden kalkulatzerakoan dB gehikuntza bat egiten zaie arratsaldeko eta gaueko esposizioei: arratsaldekoari 5 dB-ko penalizazioa aplikatu behar zaio eta gauekoari 10 dB-koa [13]. EBn, 137 milioi herritar inguru ari dira 55 dB Lden-etik gorako esposizioa jasaten. Haietatik % 91k errepideko zarataren eraginez jasaten du esposizio hori, % 6k trenbidearen zarataren ondorioz, % 2k hegazkinek sorturiko zaratagatik eta, gainerakoek, industria-aktibitateagatik. Egun osoko 55 dB Lden mailatik gorako zarata eta gauean 50 dB Lnight mailatik gorakoa Â«zarata maila altuaÂ» bezala definitzen dira. Hala eta guztiz ere, Munduko Osasun Erakundeak (MOE) gauerako 40 dB Lnight-eko muga gomendatu du, eta 50 dB Lnight, bere aldetik, helburua lortu bitarteko maila litzateke [4]. Gaueko esposizioa bereziki garrantzitsua da osasun ondorioetarako, jendea atseden hartzen eta lasaitzen den garaia baita. 3. Zarataren eragIna oSaSunean Zaratarekiko esposizioak osasunean eragindako kalteak bide zuzen nahiz ez-zuzenen bidez gertatu daitezke. Dakigunez, zarata ingurumeneko aldagai estresatzaile bat da, giza organo eta sistemak aldatzen dituena [13] sistema sinpatikoaren eta endokrinoaren aktibazioaren bidez [14]. Zarata- 174 ekaia, 2023, 43, 171-189 Ane Arregi, Nerea Lertxundi, Asier Anabitarte, Ainara Andiarena, Jesus Ibarluzea, Aitana Lertxundi ren esposizioarekin lotutako osasun-arazoak aspaldidanik aztertzen ari diren arren, azken hamarkadan modu esanguratsuan handitu da entzumenean zuzenean eragiten ez dituen osasun-ondorioei buruzko literatura. kasu gehienetan aireportuaren, errepide-trafikoaren eta trenbideetako zarataren eta osasun-arazoen arteko asoziazioak aztertu dituzte, eta ikerketa epidemiologikoek osasunerako ondorio kaltegarriak identifikatu dituzte zenbait arlotan: gaixotasun kardiobaskularretan [16], diabetesean [17], gizentasunean [18], jaiotza-emaitzetan [19], haurren garapen kognitiboan [20], depresioan [21], eta loaren kalitatean [22]. Osasunaren alde ugaritan izan ditzakeen eraginaz gain, zaratak ondorio ekonomikoak ere eragin ditzake zarata-maila arriskutsuak jasaten dituen laginaren tamaina dela eta. Estatu Batuetan egindako estimazio baten arabera, zarataren 5 dB-ko jaitsierak hipertentsioaren % 1,4 eta bihotzeko gaixotasunen % 1,8 gutxitzea ekarriko luke, bai eta horrekin batera $3.9 bilioiren aurreztea urteko ekonomian [23]. Gaur egun dagoen ebidentziaren argitan, esan genezake zaratak osasunean dituen ondorioak akutuak (sumindura, estresa, distrakzioa, lo-arazoak edo kalte kognitiboak) izan daitezkeela zein kronikoak (hipertentsioa, disrupzio endokrinoa, gaixotasun kardiobaskularra, diabetesa edo jaiotzako ondorioak) [24]. Gehien erabiltzen den osasun-erantzuna zaratak sortzen duen ondoeza eta loaren nahasmendua bada ere, hura kroniko bihurtuz gero estres erantzun bat sortu daiteke, eta ondorioz gaixotasun kardiometabolikoak eragin. 3.1. Zarataren eraginaren mekanismoa Zaratak osasunean duen eragin kaltegarria ulertzeko, ezinbestekoa da zarataren bidea edo mekanismoa ondo ezagutzea. Badirudi zaratak es treseran tzun bat sortzen duela, modu zuzenean nahiz ez zuzenean. Alde batetik, zaratak ondoeza sortzen du, estres-erantzuna sortuko duena. Modu berean, honen ondorioz datorren loaren asaldurak eta sumindurak ere estres erantzun bat sortuko du [25]. Zarata hautematen dugunean ardatz hipotalamikopituitario-adrenalaren (HPA) eta nerbio-sistema sinpatikoaren aktibazioa gertatzen da. Aktibazio honek estresaren hormonen (katekolaminak eta kortisola) jariatzea handitzen du eta lo egiteko arazoak eragiten ditu [26]. Animalia-ereduetan ikusi denaren arabera, HPA ardatzaren eta nerbiosistema sinpatikoaren aktibazioak estres oxidatiboa eta hantura dakar eta, ondorioz, igoera zitokinen, immunitate-sistemako zelulen, oxidazioaren ondorioz eraldaturiko proteinen eta lipidoen peroxidazio-bitartekarien kontzentrazioan. Era berean, NAPDH (Nikotiamida-Adenina Dinukleotido fosfatoa) oxidasa aktibatzen da, disfuntzio endoteliala agertzen da eta odoleko presioa igotzen da.. Gainera, aldaketa epigenetikoak abiarazten dira, gene adierazpenaren eta microRNA profilaren aldaketetan hautematen den gertaera. Bitartekari hauek guztiak arrisku-faktore gisa daude definiturik gizakietan hipertentsio, diabetes, obesitate, arteriosklerosi eta tronbosirako, eta lotura dute arazo kardiometabolikoekin, neurodegeneratiboekin eta minbiziarekin [25]. https://doi.org/10.1387/ekaia.22953 175 Ingurumen-zarata eta osasuna Mekanismo honek azalduko lituzke gizakietan zarataren eraginez agertzen diren sistema baskularraren arazoak, estres-hormonen kontzentrazio-igoerak eta hantura zein estres oxidatiboaren markatzaileen presentziak [27]. Ondorioz, modu honetan hobeto uler genitzake zarataren ondorio kronikoak; hau da, arazo kardiobaskularrak eta metabolikoak nahiz minbizia garatzeko arriskua (ikus 1. irudia). 1. irudia. Zaratak osasunean duen eraginaren bidea. Irudian ikus daitekeenez, zaratak sortzen duen ondoezak arazo akutu batzuk (urdina) eragiten ditu lehenik. Hori kroniko bihurtzen denean, ordea, gorputzak estres-erantzun bat sortzen du (laranja) eta, ondorioz, osasun-arazo kronikoak eragiten ditu (horia). 176 ekaia, 2023, 43, 171-189 Ane Arregi, Nerea Lertxundi, Asier Anabitarte, Ainara Andiarena, Jesus Ibarluzea, Aitana Lertxundi Hori horrela, artikulu honetan laburpen bat egin da zaratak osasunean eragiten dituen arazo akutuen (kalte emozionalak eta loaren asaldurak) zein kronikoen (gaixotasun kardiobaskularrak, gaixotasun metabolikoak eta minbizia) inguruan jasotako ebidentzia zientifikoa bilduta. 3.2. Zaratarekiko haserrea, nahaste psikologikoak eta kognitiboak Haserrea herritarren ingurumen-zarataren aurreko ohiko erantzuna da, eguneroko jarduera, sentimendu, pentsamendu, lo edo atsedenaren ondorio negatiboetatik sortutakoa, baina beste ondorio negatibo batzuk ere ikus daitezke, hala nola narritadura, larridura, nekea eta estresari lotutako bestelako erantzunak [28]. Ernegazio edo haserre larria ongizate eta osasun gutxituari lotuta egon daiteke, eta zarata eta amorrua argi eta garbi elkarrekin erlazionatua dauden bitartean, pertsona bakoitzaren zaratarekiko erantzuna eta sentiberatasuna banakako faktoreek erabakitzen dituzte, baita egoera genetikoek eta fisiologikoek eta bizitza-estiloek ere. Ondorio psikologikoei dagokienez, bost azterlanen meta-analisian oinarritutako lan batean ikusi zen hegazkinen zaratak depresio-arriskua areagotzen duela; zehazki, 10 dB Lden bakoitzeko %12ko arrisku-igoera (OR: 1,12, 95% kT: 1,02-1,23) ikusi zuten. [29]. Ondorio kognitiboak direla eta, argitalpen batzuen arabera zaratak dementzia-arriskua areagotzen du, baina lan hauek ez dira ugariak eta alborapen handiko ikerketak dira eta, beraz, oso balio baxua onartzen zaie. Adibidez, Clark eta Paunovic-ek, 2018an, ez zuten erlaziorik aurkitu zarataren eta dementzia baskularraren intzidentzian, bi azterlanetan oinarrituta [5]. Bestalde, azken argitalpenen arabera ikusi da aire-kutsadurak kalteak eragiten dituela funtzio kognitiboetan, bai helduengan [30], eta baita umeengan ere [31]. Aire-kutsaduraren eta errepideko zarataren arteko korrelazio estua kontuan hartuta, zarataren eragina baino areago aire kutsadurarena izan liteke funtzio kognitiboan kalteak sortzen dituen ingurumen-aldagaia. Hau kontuan izanda, etorkizuneko ikerketek bi arrisku faktoreak sartu beharko lituzkete beren ikerketa-diseinuan funtzio kognitiboan sortutako kalteak aztertzerakoan, errepideko zarataren eta aire kutsaduraren eragina modu isolatuan argitze aldera. 3.3. Loaren arazoak Loak berebiziko funtzioa betetzen du ongizate fisiko zein psikologikorako, lo egiten dugunean prozesu psikologiko zein fisiologiko garrantzitsuak gertatzen baitira: ehunen konponketa, ikasketaren eta oroimenaren kontsolidazioa eta atsedena, besteak beste [32]. Ondorioz, frogatu egin da loaren murrizketak edo loaren mozketak efektu kaltegarriak eragiten dituela askotariko sistemetan, eta besteak beste ikusi da arazo kar- https://doi.org/10.1387/ekaia.22953 177 Ingurumen-zarata eta osasuna diometabolikoak eragin ditzakeela. Adibidez, lotura du zenbait kalte kardiobaskularrekin: arterien kaltzifikazioa, arteriosklerosia, obesitatea, hipertentsioa eta 2 motako diabetesa [33]. Gainera, arazo metabolikoetan, endokrinoetan eta seinale immunologikoei loturiko arazoetan ere eragiten duela ikusi da. Zehazki, loaren murrizketa edo/eta mozketa akutuak nahiz kronikoak honako nahasmenduak eragiten ditu: intsulina-sekrezio desegokia, intsulina-sentikortasun gutxitua, tonu sinpatikoaren areagotzea eta disfuntzio endotelial benosoa [34]. Horrez gain, loaren arazoa luzatzen denean, beste honako ondorioak sortzen dira: egunean zeharreko nekea, arreta jartzeko arazoak, emaitza akademikoen zein jarduera kognitiboen okertzea, bizi-kalitatea okertzea, aldartearen gorabeherak eta suminkortasuna [35-37]. Ingurumen-zarata altuegiak, batez ere arratsaldean eta gauean zeharrekoak, lo egiteko arazoak ekar ditzake; izan ere, ordu bitarte hauek atsedena hartzeko erabiltzen dira. Lo egin bitartean soinu-presio maximo ez hain altu batek ere â33 dB-ko soinu batek (LAmax) hain zuzen ereâ gorputzaren erreakzioak eragin ditzake: takikardiak, gorputzaren mugimenduak eta esnatzeak [2, 38]. Hori dela eta, gauean zeharreko ingurumen-zaratak eragina du loaren arkitekturan eta loaren kalitate subjektiboan: subjektuek norberaren loa kaltetuta dagoela eta atseden-balio gutxi duela onartzen dute [39]. Munduko Osasun Erakundearen arabera, ingurumen-zaratak ondorengo eraginak ditu loan: lo hartzeko zailtasunak edukitzea, loaren zatiketa, gauean zehar esnatzea edo goizean goizegi esnatzea, gutxiago lo egitea edo lo egin bitartean gehiago mugitzea [40]. Hori dela eta, MOEk zehazten du 40 dB-ko gaueko soinu mailak helburu izan behar duela, eta bitarteko helburu bezala ikusi behar dugula 50 dB-ko maximoa [4]. Pertsona helduak, umeak, txandaka lan egiten dutenak eta aurrez entzumen-arazoak dituztenak talde zaurgarrienak dira ingurumen-zarataren ondoriozko lo-nahasmenduen aurrean [2]. Hala ere, ez da asko ikertu ingurumen-zaratak umeen loan duen eraginaren inguruan. Ikerketa batek 12 urteko umeetan esposizio/erantzun erlazio bat adierazi zuen gaueko auto-trafiko esposizioaren eta loaren kalitatearen zein egunean zeharreko nekearen artean [41]. Azken ikerketa honek auto-trafiko zarataren eta lo hartzeko arazoen artean loturarik ikusi ez bazuen ere, badirudi umearen gelan neurturiko zarataren eta lo hartzeko zailtasunen arteko lotura bat egon badagoela [42]. Honen guztiaren ondorioz, loaren nahasmenduak ingurumen-zarataren ondorio ez auditibo garrantzitsuenetakotzat jotzen dira. Izan ere, ingurumen-zarata denboran luzatzen denean, lehen azaldu bezala gorputzean estres erantzun bat sortuko da, eta haren ondorioz beste osasun arazo batzuk azalerazi: gaixotasun kardiobaskularrak, metabolikoak eta minbizia, besteak beste. 178 ekaia, 2023, 43, 171-189 Ane Arregi, Nerea Lertxundi, Asier Anabitarte, Ainara Andiarena, Jesus Ibarluzea, Aitana Lertxundi 3.4. gaixotasun kardiobaskularra Azken hamarkadetan gehien aztertu den osasun arloa da, bereziki, zaratak sortzen duen odolaren presio-igoera, hipertentsioa alegia, eta bihotzeko gaixotasun iskemikoa [27]. Hipertentsioari dagokionez, 2012an argitaratutako metaanalisi batean 24 zeharkako ikerketaren emaitzak batu zituzten eta, errepideetan sortutako zarataren ondorioz, 5dB bakoitzeko hipertentsio arteriala jasateko aukera % 3,4 igotzen zela aurkitu zen (OR odds ratioa: 1.034; % 95 kT: 1.011-1.06) [43]. Zarataren estimazioa egiteko garaian, gehienak kanpo-zarata hartzen dute kontuan, baina badira etxe barruko zarata ere neurtu eta osasunean dituen ondorioak neurtu dituenik ere. Zehazki, Gironan aurrera eramandako ikerketa batean gaueko zarata kanpoan nahiz barruan neurtu zuten, logelaren orientazioa eta etxe barruko isolamendua bezalako informazioa erabiliz. Lortutako emaitzen arabera, gaueko barruko zarata mailak erlazio handiagoa azaltzen zuen hipertentsioarekin kanpoko zaratarekin alderatuta [44]. Bestalde, ikerketek hegazkinek eragindako zarataren eta hipertentsioaren arteko erlazioak ere adierazi dituzte; HYENA (Hypertension and Exposure to Noise near Airports) deritzon estudioan Europako 5 aireportu handienen inguruetan bizi ziren 4.861 pertsonak hartu zuten parte, helburua zelarik hegazkinek sortutako zarata eta aireportuen inguruko errepideen zarataren eta bizilagunen hi perten tsio-arris kua ren arteko erlazioa aztertzea. Lortutako emaitzen arabera, epe luzeko esposizioa lotuta dago hipertentsio-arrisku handiagoarekin, batez ere gaueko hegazkinen zaratari eta eguneroko batez besteko errepideko zaratari dagokionez. Zehazki, gaueko hegazkinen zarataren 10dB-ren igoera bakoitzarekin hipertentsioa jasateko aukera % 14 (OR: 1.14; % 95 kT: 1.01-1.29) igoko litzateke [45]. Bestalde, ikerketa askok adierazi dute errepideen zaratarekiko esposizioaren eta bihotzeko gaixotasun iskemikoaren arteko erlazioa. Duela urte gutxi argitaratutako bi metaanalisik bildu dituzte ikerketa guztiok: bi metaanalisiek ebidenziak aurkitu zituzten errepideko trafikoaren zarataren [16] eta errepideen zein hegazkinen zarataren [46] eta bihotzeko gaixotasunen arriskua handitzearen arteko erlaziorako. Hori horrela, bi lanen autoreek azpimarratzen dute arazo kardiobaskularren arrisku-faktore esanguratsua dela garraiobideek eragindako zarata. Bukatzeko, azkenengo hamarkadan trafikoak eragindako zaratak infartuak izateko arriskua handitzen duela baieztatzen duten ikerketak ere argitaratu dira; Danimarkako ikerketa batean [47], etxe barruan trafiko-zaratarekiko esposizioa izateak infartua izateko arriskua handitzen zuela ikusi zuten, zarataren 10dB-ko igoerarekin (OR: 1,16; % 95 kT:1.03; 1.25), eta geroago kohorte berberarekin egindako azterketan arrisku hau infartu iskemikoetara mugatzen zen [48]. https://doi.org/10.1387/ekaia.22953 179 Ingurumen-zarata eta osasuna 3.5. gaixotasun metabolikoak Azken urteetan geroz eta gehiago dira zarata obesitatearekin erlazionatzen duten lanak, bai helduengan, eta baita haurrengan ere. Guztiak Europa iparraldeko lurraldeetan burututako lanak dira, eta batzuk zeharkako ikerketak diren arren [49, 50], badira prospektiboak direnak ere [18, 51]. Azken hauek zarataren eragina denboran zehar zein izan den aztertzen dute, eta ikusi zuten garraio-trafikotik (zenbait garraio mota hartu zituzten kontuan) eratorritako zarata modu zuzenean positiboki erlazionatuta zegoela gerri-zirkunferentziarekin. Hala eta guztiz ere, Oftedal-ek eta kolaboratzaileek emakumeengan soilik ikusi zituzten lortutako emaitzak, eta ez, ondorioz, populazio osoarengan [50]. Diabetesa gaixotasun metaboliko kronikoa da, eta haren intzidentzia ingurumeneko hainbat aldagairekin lotu izan ohi da. Berriki publikatutako meta-analisi batean, azken hamar urteetan zarataren eta diabetesaren arteko erlazioa aztertzen zuten lanak ikertu zituzten eta hautatze/baztertze irizpide zorrotzei jarraiki, 8 artikulu hautatu zituzten â5 kohorte-ikerketa eta 3 zeharkakoakâ, guztira 514.570 parte-hartzaile eta 23.708 diabetikorekin. Emaitzek diotenez, zaratarekiko esposizioak diabetesa garatzeko arriskua handitzen du (OR = 1.08; % 95 kT = 1.03 ~ 1.12), eta pre ben tzioneurri bezala zarataren eraginpean egon direnen odol-analisiak egitearen beharra azpimarratzen dute, gehienbat lan jardueretan zarata maila altuak jasaten dituzten pertsonen artean [52]. 3.6. Minbizia Zarata minbiziaren intzidentzia mailarekin erlazionatzen duten ikerketa gutxi egin den arren, bada zaratak estres oxidatzailea sortzen duela baieztatzen duenik [53] eta, ondorioz, garrantzi handia hartzen du erlazio posiblearen azterketak. Gaiaren inguruko argitalpenak urriak eta eztabaidagarriak dira; bularreko minbiziari dagokionez, adibidez, guk dakigula 4 artikulu publikatu dira [48, 54-56]. Lehenengo bi ikerketen arabera, estrogeno-hartzaile negatibodun bularreko minbizia izateko arrisku handiagoarekin lotu zen zarata. Aldiz, Andersen eta kolaboratzaileek 2018an estrogeno-hartzaile positiboko bularreko minbizia âeta ez negatiboaâ izateko arriskuarekin lotu zuten [55]. Orain dela gutxi, Danimarkan, bertako 35 urtetik gorako emakume guztien populazioarekin egindako ikerketan, 1,8 milioi emakumek hartu zuten parte eta 2000-2017 urte bitarteetan egindako jarraipenean 66.006 emakumek garatu zuten bularreko minbizia. Emaitzen arabera, errepideetako trafikoak eta trenbideek sortutako zarata bularreko minbizia garatzeko arrisku handiagoarekin lotu daiteke; zehazki, esposizio gutxien duen fatxadako aldean (eskuarki logelak kokatzen diren aldea), 10 urtean zarataren 10 dB-ko gehikuntza bularreko minbizian 1.032ko arrisku erlatiboarekin eta %95eko konfiantza-tarteekin (1.019-1.046) lotu 180 ekaia, 2023, 43, 171-189 Ane Arregi, Nerea Lertxundi, Asier Anabitarte, Ainara Andiarena, Jesus Ibarluzea, Aitana Lertxundi daiteke errepideko zaratarentzat eta 1.023ko (0.993-1.053) trenbideetako zaratarentzat [26]. 4. Zarataren eragIna haurren oSaSunean Munduko Osasun Erakundeak argitaratutako gidaliburuan [56] adierazten da etorkizuneko zarata epidemiologikoko ikerketek talde zaurgarrietan jarri beharko dutela arreta; zarata-adierazle batzuk okerragoak izan daitezke azpitalde jakin batzuentzat, hala nola haur, adineko pertsona eta talde sozioekonomiko baxuentzat. Umeek helduek baino defentsa-gaitasun gutxiago dute ingurumen-zaratari aurre egiteko, eta gainera, zarata gutxiago kontrolatu dezakete [57]. Ondorioz, haurrak zaratarekiko arrisku taldetzat hartzen dira: haur eta jaioberriak zarataren kontsumitzaile pasiboak dira, eta haren ondorio kaltegarrietarako sentiberagoak [58], Munich-eko aireportuaren ikerketak agerian utzi zuen hegazkinen zaratak haurren adrenalina eta noradrenalina mailak handitzen zituela [59]. Honez gain, dirudienez, lotura positibo baina ez oso nabarmen bat dago hegazkinen zarataren eta haurren odol-presioaren artean [25] eta, haurrek ere, helduek bezala, errepideko zaratak eragindako onodoezak edo haserre-erreakzioak aitortzen dituzte. Europako aireportu-inguruetan zeuden eskoaireportu-inguruetan zeuden eskozeuden eskoletan lehen hezkuntzako 2.844 haurrekin burututako ikerlan batean, haserre handia zuten haurren ehunekoa % 5,1 igotzea aurreikusten zen 50 dB-ko esposizioa zutenen artean, eta % 12,1 60 dB-ko esposizioa zutenen artean [7]. Gero eta nabariagoa da zaratak ondorio kaltegarriak dituela haurren oroimenean eta irakurketan. Hori hegazkinek sortutako zaratarekin frogatu da, baina baita errepideetako trafiko-zaratarekin ere [60]. Zaratak haurren garapen kognitiboan eragindako kalteak interbentzio-ikerketetan ere ikusi izan dira; zehazki, Munich-eko aireportu berria egin aurretik eta ondoren egindako neurketen arabera, kontrol taldearekin alderatuta, zarataren taldean zeuden haurrengan maila baxuagoak aurkitu zituzten errendimendu kognitiboan, epe luzeko oroimenean eta irakurketa-gaitasunean, hain zuzen ere [61]. Modu berean, berriki argitaratutako ikerlan esperimental batean ere, aztertutako haurren atentzio-gaitasuna okerragoa izan zen zarata handiena zuen taldean [62]. Autore hauek azpimarratzen duten legez, ikaskuntza arloan jarduten duen eskola bezalako testuinguru batean, irakaskuntza, irakurketa eta idazteko ingurune egokiago baten beharra asetzeko premia dago. 5. ondorIoak Gaur egungo bizimodua eta urbanizazio maila altua dela eta, etengabeko faktore bilakatu da zarata. Modu honetan, ingurumen-zarataren kutsa- https://doi.org/10.1387/ekaia.22953 181 Ingurumen-zarata eta osasuna dura osasunerako arriskutsua den faktoretzat hartzen da, gero eta luzeagoa baita eragin ditzakeen efektu kaltegarrien zerrenda [63]. Hain zuzen ere, artikulu honetan bildu dugu zaratak osasunean duen eragin ez auditiboen inguruko ebidentzia zientifikoa. Zaratak osasunean bi arazo mota eragin ditzake: akutuak eta kronikoak. Badirudi zaratak sortutako ondoezak eta loaren nahasmenduek gorputzeko estres erantzun bat sortzen dutela HPA ardatzaren eta sistema sinpatikoaren aktibazioa dakarrena, eta ondorioz, estresaren hormonen eta estres oxidatiboaren igoera eta hantura sortzen dira [25, 26]. Oro har, zarataren ondorioz agertzen diren hasierako arazoetan jartzen da fokua. Zarataren ondorio psikologiko eta kognitiboei dagokienez, badirudi zaratak aldarte ezegonkorra, haserrea eta sumingarritasuna eragin dezakeela, besteak beste [28]. Gainera, loaren nahasmenduak ingurumen-zaraten ondorio garrantzitsuenetakotzat hartzen dira; izan ere, ingurumen-zaratak eragina du loaren kalitate subjektibo zein objektiboan [2, 38-40]. Loak ongizate fisiologiko zein psikologikorako duen garrantzia kontuan izanda, ugariak dira zaratak eragindako loaren asalduren albo-ondorioak ere [33, 34, 36, 37, 64]. Erantzun kronikoen inguruan gutxiago ikertu bada ere, sistema kardiobaskularrean duen eraginari dagokionez, badirudi hipertentsioa eta bihotzeko gaixotasunak eragin ditzakeela [16, 43, 45-47]. Gaixotasun metabolikoekin duen erlazioa ere sakonki aztertu da, eta zaratarekiko esposizioak diabetesa garatzeko arriskua handitzen duela ikusi da [52]. Horrez gain, eta gaiaren inguruko ikerketak murritzak eta eztabaidagarriak badira ere, badirudi ingurumen-zarata eta bularreko minbizia garatzeko arriskuaren artean ere lotura bat egon daitekeela [26, 48, 54-55]. Hau guztia ikusirik, agerian geratzen da ingurumen-zarataren mailak kontrolatzearen beharra, eta ahal den neurrian murrizten saiatzearen garrantzia. Horretarako, ezinbestekoa da erakundeen partetik gaian arreta jartzea eta egoera hobetzeko neurriak ezartzea. Euskal Autonomia Erkidegoaren kasuan, 213/2012 dekretuan [65] zehazten dira ingurumen-zarataren prebentzio- eta murrizte-neurriak, zaratak osasunean duen eragina gutxitze aldera eta Euskal Autonomia Erkidegoaren kalitate akustikoa hobetzeko helburuarekin. Dekretu honetan zehazten denaren arabera, 10.000 biztanle baino gehiagoko herri zein hirietako udaletxe oro beharturik dago haren lurraldeari dagokion zarata-mapa eratzera. Gainera, mapa horretan oinarrituriko ekintza-plan bat ere eratu beharko litzateke, 5 urteko denbora tartean ingurumen-zarata murrizteko harturiko neurriak zehaztuko dituena. Dekretu honen arabera, honakoa da plan honen helburua: zona urbanoetan, kanpoaldean gehienez 65 dB-ko zarata-esposizioa egotea egunean zehar eta 50 dB-koa gauez. Sentikor diren espazioetan, berriz âhau da, etxe, eskola eta osasun-eremuetanâ, 45 dB-ko zarata maila egunean zehar eta 35 dB-koa gauez. Beraz, beharrezkoa da ingurumen-zarata iturriek igortzen duten soinua etengabe monitorizatzea eta kontrolpean edukitzea. Honi esker, aztertu egin daiteke zaratak udalerri hauetako herritarrengan duen eragina. Honen 182 ekaia, 2023, 43, 171-189 Ane Arregi, Nerea Lertxundi, Asier Anabitarte, Ainara Andiarena, Jesus Ibarluzea, Aitana Lertxundi adibide da Bilboko udalak 2000. urtean abiarazi zuen ikerketa, hiriko zarata mailen inpaktu psikosoziala aztertzea helburu zuena [66]. Esan beharra dago zarata-mapa hauek garraiobide eta industrien ondoriozko zaratak hartzen dituztela baitan, eta ondorioz, gutxi dira kaleko edo bizilagunen zaratei loturiko efektuak kontuan hartzen dituztenak. Zarata mota hauek ikertzea ere oso garrantzitsua da, epe luzera eragin ditzaketen eraginak kaltegarriak izan baitaitezke. Azken urteetan apustu argia egin da ingurumen-zarata gutxitzearen alde. Egoera honetan, autoen ondorioz sortutako zarata gutxitzea da erronka handiena eta, horretarako, hainbat aurrerapen egin dira: motor eta errepideen zarata murriztea, gurpilak aldatzea, auto elektrikoak sustatzea eta trafikoa arautzea hiriguneetan. Tren eta hegazkinek sorturiko zarata murrizteko ahaleginetan, motorrak sortutako zarata murriztean ipintzen da fokua. Aktibitate industrialari dagokionez, ordea, helburua da aktibitatea gune urbanotik aldendutako industria guneetara mugatzea; horrekin batera, fabrikaren isolamendu egokia ere bilatzen da [67]. Hala ere, badirudi helburu hauetatik oso urrun gaudela oraindik eta ezinbestekoa da kontzientzia piztea zarata honek sortu ditzakeen osasun-kalteen inguruan. Horrez gain, zenbait neurri urbanistiko ere hartu beharko lirateke: trafikoaren erregulazioa zarata maila egokiak lortu arte; aireportuen eta autobus- eta tren-geltokien urruntzea bizileku inguruetatik edo etxeen isolamendu egokia, besteak beste [63]. Aipatzekoa da 2020. urteko zarataren jaitsiera erabatekoa, COVID-19aren ondoriozko itxialdiak eragindakoa. Garai horretan hartutako neurri zorrotzak zirela eta, garraio eta aktibitate industrialaren zati handi bat eten zen, eta, ondorioz, ingurumen-kutsadura mailak modu esanguratsuan jaitsi. Egoera honek agertoki egoki bat sortu du ingurumen-zarataren jaitsierak populazioan zein eragin dituen ikertzeko. Jada zenbait ikerketak jarri dute fokua honetan; ikerketa batek, adibidez, pandemian zeharreko aireportuetako zarata maila zein hark eragindako ondoeza esanguratsuki jaitsi zela ondorioztatu du [68]. Azken urteetan zarata mailak gutxitzearen alde egin den lanaren ondorio nabarmenena, berriki, 2021eko ekainaren 3an, estatuko Boletin ofizialean argitaratutako eranskin baten zuzenketa da, non zarataren ebaluazio-metodoak eguneratzen diren. Bertan, egungo ezagutzan oinarrituta, gaixotasun batzuk pairatzeko arrisku erlatiboa nahiz absolutua kalkulatzeko formulak eskaintzen dira. Aurrerapauso handia da arriskuaren neurketaren zehaztapen hau [69]. Azkenik, artikulu honek azpimarratzen du ezinbestekoa dela zaratak osasunean duen eraginaren inguruan ikertzen jarraitzea. Are gehiago, ingurumen-zarataren eraginpean zaurgarritzat jotzen diren giza taldeei arreta berezia eskaini beharko litzaieke: jaiotze-bidean direnak, jaioberriak eta haurrak, hain zuzen ere. Garapen-garaia erabakigarria da indibiduoaren etorkizuna eraikitzeko, eta beraz, haren garapenean zehar gerta daitekeen https://doi.org/10.1387/ekaia.22953 183 Ingurumen-zarata eta osasuna edozein alteraziok, heldu-garaiko osasun, bizitza-kalitate, portaera-arazo, edota errendimendu akademiko zein laboralaren kaltetzea ekar dezake. Hori dela eta, ezinbestekoa da bereziki haurren osasunean eragina izan dezakeen arazoen identifikazioa eta esku-hartzea. Testuinguru honetan, zaratak osasunean zein eragin duen ikertu eta deskribatu behar da lehenik, ondoren horren araberako neurriak hartu ahal izateko. Gaur egun munduko populazio osoaren % 75 hiriguneetan bizi da, eta 2050. urterako % 80 hiriguneetan biziko dela aurreikusten da [70]. Gauzak honela, begi-bistakoa da osasun publikoaren alde epe luzeko estrategiak eta araudiak garatu behar direla. Hiri osasuntsuen diseinua ezinbestekoa da, beraz, ezaugarri horrek bertako biztanleriaren osasunean izango duen eragin zuzena kontuan hartuta. Laburdurak dB = dezibelio. EU = Europar Batasuna. HPA = Hipotalamo-pituitario-adrenal. kT = konfiantza-tartea. NAPDH = Nikotiamida-Adenina Dinukleotido fosfatoa. OR = Odd Ratioa. MOE = Munduko Osasun Erakundea. eSker ona AAk eskerrak eman nahi dizkie Eusko Jaurlaritzako Hezkuntza, Hizkuntza Politika eta kultura sailei, doktore tesia egiteko jaso duen diru-laguntzagatik. bIbLIografIa [1] ZuZentaraua 2002/49/EE Europako Parlamentu eta kontseuluarena, 2002ko ekainaren 25ekoa, ingurumen-zarataren ebaluazioari eta kudeaketari buruzkoa. europar Batasuneko Aldizkari ofiziala. 2002ko uztailaren 18a, zkia. 189, 12-25. [2] MuZet, A. 2007. Â«Environmental noise, sleep and healthÂ». Sleep Medicine reviews, 11(2), 135-142. [3] Hong, a., KiM, B., eta Widener, M. 2019. Â«Noise and the city: Leveraging crowsaourced big data to examine the spatio-temporal relationship between urban development and noise annoyanceÂ». Urban Analytics and City Science, 47(7), 1202-1218.
