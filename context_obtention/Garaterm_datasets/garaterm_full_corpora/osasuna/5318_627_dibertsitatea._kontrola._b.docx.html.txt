IMMUNOLOGIA, MIKROBIOLOGIA ETA PARASITOLOGIA SAILA ZIENTZIA ETA TEKNOLOGIA FAKULTATEA 1. Azaldu enterobakterioen ezaugarri nagusiak. Zerrendatu talde honetan sailkatzen diren generoak. Genero bakoitzean espezie baten izena idatzi eta aipatu zein den aukeratutako espeziea eta gizakien arteko erlazioa. 2. Ondoko generoak konparatu ezaugarri komunak baita haien arteko desberdintasunak ere adierazita: a) Staphylococcus – Streptococcus b) Hyphomicrobium-Caulobacter c) Bacillus – Clostridium d) Rickettsia-Chlamydia 3. Adierazi ondoko ezaugarriei dagokien mikroorganismoaren izen zientifikoa (emandako datuen arabera ahal bezain beste zehaztu): a) Gonokokoaren morfologia berdina duen patogeno aerobio Gram negatiboa. Ume eta gazteen nerbio-sistema jotzen duen gaixotasuna sortzen du. Duela urte batzuk penizilinarekiko sentikorra izan den arren, gaur egun plasmidoen bidezko erresistentzia aurkezten du. b) Kokobazilo aerobio Gram negatiboa, untxiengan zoonosia eragiten duena. Gaixotasuna gizakiarengana kutsa daiteke eta ez da ezagutzen pertsonen arteko transmisiorik. Patogenoaren aurrean prebenitzeko txertoa erabil daiteke. c) Gizonezkoen ugal organoetan bizi den espiroketa patogenoa, sexu-harremanen bidez kutsatzen dena. Eragiten duen gaixotasunaren lehenengo sintoma txankro gogorraren agerpena da. d) Baldintza desegokien aurrean quorum sensing mekanismoaren ondorioz egitura zelulanitzak garatzen dituen bazilo Gram negatiboa. 4. Idatzi ondoko esaldiak egiazkoak (E) ala gezurrezkoak (G) diren kasu guztietan zergatia ere aipatuta a) Arkeo halofiloak horma zelularra egonkortzeko sodio ioiak behar dituzten mikroorganismo kimiolitotrofoak dira, argiaren aurrean babesteko karotenoide kopuru handia aurkezten dutenak. b) Corynebacterium diphtheriae patogenoak ekoizten duen endotoxinak eragiten ditu difteriaren sintomak. c) Legenarra mikoplasma batek eragindako gaixotasuna da. d) Woesek 1990ean proposatutako sailkapena bizidunek DNAn duten G+C proportzioen konparaketan oinarritzen da.
