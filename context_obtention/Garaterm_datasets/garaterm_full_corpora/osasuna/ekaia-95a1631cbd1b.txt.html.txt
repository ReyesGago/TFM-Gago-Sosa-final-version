12 Ekaia, 2021, 39, 11-21 Jenifer Trepiana, Saioa Gómez-Zorita, Iñaki Milton-Laskibar, María Puy Portillo 1. SARRERA Osasunaren Mundu Erakundearen (OME) arabera, obesitatea osasunerako kaltegarria izan daitekeen gehiegizko edo ezohiko gantz-metaketa bezala definitzen da [1]. Pertsona batek obesitatea duen jakiteko, gor putzmasaren indizea (GMI) da gehien erabiltzen den erreminta. Bestalde, gorputz-gantza ere erabil daiteke obesitatea diagnostikatzeko irizpide gisa, zeina pisua eta altuera erabiltzea baino irizpide egokiagoa baita. Oro har, % 30 eta % 25etik beherako gorputz-gantzen ehunekoak egokitzat jotzen dira emakume eta gizonetan, hurrenez hurren [2]. Balio horietatik gora, berriz, obesitatea dagoela jotzen da. Nahiz eta obesitatearekin lotura duten osasun-asaldurak ondo ezagutzen diren, gorputz-pisu egokia izatea ez da beti osasuntsu egotearen sinonimo izango. Izan ere, gorputz-pisuaren eta osasun metabolikoaren arteko erlazioa ez da banako guztietan aplikagarria izango. Gantz-ehun zuriaren (GEZ) funtzio nagusia organismoaren energia-biltegia (triglizerido eran) izatea da. Ehun hau osatzen duten zelula nagusiak adipozitoak dira, zeinak gantz-metaketan espezializaturik baitaude. Nahiz eta adipozitoak izan gantz-ehunaren osagai nagusiak, han aurkituko ditugu zelula amak, aurre-adipozitoak, zelula endotelialak eta sistema immunologikoko zelulak (makrofagoak adibidez) ere. Giza gorputzean duen kokalekuaren arabera, berriz, GEZri izen ezberdinak ematen zaizkio. Honela, larruazalpean dagoen GEZri larruazalpeko GEZ (LGEZ) deitzen zaio, eta epiploi (sabeleko organoak lotzen dituen peritoneoaren tolesa); heste edo giltzurrunen inguruan dagoenak, berriz, erraietako GEZ (EGEZ) izena hartzen du. Pertsona bakoitzaren kasuan gorputz-gantzaren banaketa ezberdina izango da: hainbat faktorek baldintzatuko dute hori. Oro har, adinarekin, larruazalpeko gantzaren ehunekoa murriztu egiten da errai inguruko gantzaren ehunekoarekin alderatuta, zeinak handiagotzeko joera baitu [3]. Beraz, adinarekin batera gorputz-gantzaren banaketa aldatu egiten da. Gainera, dimorfismo sexuala ere gertatzen da: emakumeen aldean, gizonezkoek errai inguruan gantz gehiago metatzeko joera dute, itxura androide bat hartuz (sagar itxura). Emakumeek, berriz, gantza larruazalpean metatzen dute nagusiki, forma ginoide bat hartuaz (udare itxura) (1. irudia). Obesitate motaren sailkapena egiteko, gerri-aldaka indizea da nagusiki erabiltzen den erreminta. Indize hori, pertsona baten gerriaren eta aldakaren zirkunferentzien arteko zatiketa eginez kalkulatzen da. Oro har, obesitate androidea dagoela onartuko da gerri-aldaka indizearen balioak 1 eta 0.85 baino handiagoak direnean gizon eta emakumeetan, hurrenez hurren. Bestalde, faktore genetikoek ere eragina dute gorputz-gantzaren banaketan [4, 5]. Hori horrela, asiarrek kaukasiarrek baino EGEZ gehiago dute, eta kaukasiarrek, berriz, afroamerikarrek baino gehiago [6]. https://doi.org/10.1387/ekaia.21682 13 Adipogenesia, osasunaren etsai ala lagun? 1. irudia. Gantzaren banaketa obesitate androidean eta ginoidean. Bestetik, gorputzean duen kokalekuaren arabera GEZk ezaugarri ezberdinak ditu. Esaterako, LGEZrekin alderatuta, EGEZk irrigazio eta inerbazio handiagoak ditu, baita zelula immune eta hantura-eragileen eduki handiagoak ere. Adipozitoei dagokienez, EGEZko adipozitoak metabolikoki aktiboagoak dira eta ahalmen lipolitiko altuagoa ere badute. Gainera, EGEZko adipozitoek intsulinarekiko sentikortasun baxuagoa izateaz gain, LGEZko adipozitoek baino lipoproteina lipasa jarduera txikiagoa ere erakusten dute [7]. Aitzitik, LGEZko adipozitoak EGEZkoak baino handiagoak dira. eta lipidoak hartzeko gaitasun handiagoa dute [8]. Gantz-azido askeen (GAA) mobilizazioari erreparatuz gero, hau handiagoa da EGEZn, lehen aipatu bezala, jarduera lipolitiko altuagoa duelako. Gantz-ehunetik eratorritako GAAk porta benatik heltzen dira gibelera, non metatu egiten baitira, eta gibel gantzatsua eragin dezakete. Gainera, gantzehunetik gibelerako GAAen fluxuaren handitzeak intsulinaren garbiketa murrizten du, glukosaren ekoizpena handitzen den bitartean. Hori horrela, zirkulazioko GAAen gorakadak pankreak intsulina gutxiago ekoiztea eragiten du, eta horrek, berriz, giharreko glukosa xurgapena murrizten du. Bes- 14 Ekaia, 2021, 39, 11-21 Jenifer Trepiana, Saioa Gómez-Zorita, Iñaki Milton-Laskibar, María Puy Portillo talde, EGEZk zitokina hantura eragileak jariatuko ditu odolera, zeinak, gibel gantzatsuaren garapenarekin batera, maila baxuko hantura-egoera kronikoa sortuko baitu. Gertaera horien ondorioz, intsulinarekiko erresistentzia eta 2 motako diabetesa garatzeko arriskua handiagotuko da [9]. Testuinguru honetan, obesoak diren eta gantza nagusiki errai inguruan metatzen duten banakoek gaixotasun kardiobaskularrak pairatzeko arrisku handiagoa izango dute aurrez aipatutako asaldura ezberdinen eraginagatik. 2. GANTZ-EHUN ZURIAREN HEDAPENA Obesitateak GEZren hazkundea edo hedapena eragiten du. Hazkunde hori bi modutan gerta daiteke: adipozitoen kopurua edo bolumena handituz (hiperplasia eta hipertrofia, hurrenez hurren). GEZn gertatzen diren aldaketa horiek ehun honen funtzionamendu egokian eragin dezakete. 2. irudia. Adipogenesi-prozesua. C/EBPβ: CCAATra lotzen den β proteina indartzailea, C/EBPα: CCAATra lotzen den α proteina indartzailea, PPARγ: peroxisomen ugalketak aktibatutako γ hartzailea. Adipogenesia prozesu bat da zeinetan aurre-adipozitoak adipozito heldu bihurtzen baitira. Behin helduak direnean, adipozitoek lipidoak metatzeko gaitasuna garatzen dute (2. irudia). Prozesu hori, ez da pertsona obesoetan bakarrik gertatuko, baita pisu egokia dutenetan ere. Eskuarki, banako helduen adipozitoen % 10 urtero berritzen da prozesu honen bidez [10]. https://doi.org/10.1387/ekaia.21682 15 Adipogenesia, osasunaren etsai ala lagun? Adipogenesi-prozesua, denboran zehar ordena zehatz batean gertatzen den transkripzio-faktore, aktibatzaile/ko-aktibatzaile eta inhibitzaile/ ko-inhibitzaile ezberdinen espresioak erregulatuta dago, eta fase ezberdinetan gertatzen da. Horrela, lehenengo fasean zelula ama mesenkimalak aurre-adipozito bihurtzen dira estimulu egokien bidez. Aurre-adipozito horiek, berriz, adipozitotan ezberdinduko dira adipogenesiaren azken fasean. Ezberdintze-prozesua hedapen mitotiko klonalarekin hasiko da, zeinak transkripzio-faktore ezberdinen segida bat barnean hartzen baitu. Prozesu konplexu honetan parte hartzen duten transkripzio-faktoreak asko izan arren, garrantzitsuenak dira CCAATra lotzen den β proteina indartzailea (C/EBPβ), peroxisomen ugalketak aktibatutako γ hartzailea (PPARγ) eta CCAATra lotzen den α proteina indartzailea (C/EBPα). Horrela, C/ EBPβren espresioaren handitzea gertatzen da, PPARγ eta C/EBPα aktibatuko dituena. Elkarrekintza horien ondorioz, adipozito helduen gene espezifikoak aktibatu egingo dira (2. irudia) [11]. Adipogenesirako gaitasuna, hainbat faktoreren menpe dago. Adinaren kasuan, esaterako, haurtzaroan eta nerabezaroan GEZren hedapena adipozitoen hiperplasia bidez gertatzen da nagusiki. Helduaroan, berriz, GEZren hedapena adipozitoen hipertrofia bidez gertatuko da gehienbat [12]. Bestalde, alde esanguratsuak deskribatu dira gantz-ehunaren kokaleku anatomikoaren arabera. Horrela, Tchkoniak eta haren kolaboratzaileek, zein Baglionik eta haren kolaboratzaileek ikusi zuten LGEZko adipozitoek gantz-ehun mesenteriko eta omentalekoek (zeinak hestea inguratzen baitute eta urdailaren ondoan baitaude, hurrenez hurren) baino proliferaziorako gaitasun handiagoa dutela [13, 14]. Horren harira, Tchoukalovak eta haren kolaboratzaileek erakutsi zuten gainelikadura-egoeran zonalde abdominal eta femoraleko adipozitoak alderatzen badira lehenengoak hipertrofikoagoak direla eta bigarrenak, berriz, hiperplasikoagoak [15]. Hala ere, badirudi behaketa hau neurri handi batean generoaren menpekoa dela. Izan ere, Tchoukalovak eta haren kolaboratzaileek erakutsi zuten obesitaterik gabeko emakumeen zonalde femoraleko larruazalpeko aurre-adipozitoek, zonalde abdominalekoek baino ezberdintzapenerako gaitasun handiagoa zutela [16]. Aitzitik, gizonezkoetan ez zen ezberdintasunik aurkitu bi zonaldeetako LGEZko adipozitoen artean. Gainera, pisua irabazi baino lehen eta ondoren egindako adipozitoen tamainaren eta kopuruaren azterketak erakutsi zuenez, emakumeetan, nagusiki, gorputzaren behe aldeko larruazalpeko gordailuak hedatzen dira, eta hedapen hori hiperplasia bidez gertatzen da. Gizonezkoetan, berriz, gordailu horiek berak handitzen dira, baina kasu horretan hipertrofia bidez [16]. Bestalde, badirudi LGEZko adipozitoen ezberdintzea txikiagoa dela obesitate androidea (gantz-metaketa zonalde abdominalean) duten emakumeetan obesitate ginoidea (gantz-metaketa aldaka inguruan) duten edo obesitaterik ez duten emakumeekin alderatuta [17]. 16 Ekaia, 2021, 39, 11-21 Jenifer Trepiana, Saioa Gómez-Zorita, Iñaki Milton-Laskibar, María Puy Portillo Izan ere, garrantzitsua izango da pertsona batek gorputz-pisua murrizten duenean haren gorputzeko gantzaren banaketan gertatzen diren aldaketetan sakontzea. Esaterako, Singh-ek eta haren kolaboratzaileek eginiko ikerlan batean ikusi zuten pertsona batek gorputz-pisua murrizten duenean haren EGEZ, eta oro har, gorputzaren goiko aldeko gantza, gizendu aurreko balioetara itzultzen dela [16]. Aldiz, gorputzaren behe aldeko gantza bere horretan mantentzen da. Badirudi horren arrazoia dela gorputzaren goiko aldeko gantzaren murrizketa adipozitoen tamaina murrizketagatik gertatzen dela, zelula kopurua bere horretan mantentzen den bitartean. Horrela, gorputzaren goiko aldea behekoa baino plastikoagoa izango litzateke pisua irabazteko/galtzeko orduan. Ikerlan honen egileen aburuz, denboran zehar gertatutako pisu-fluktuazioen ondorioz, adipozito kopuruaren handitzea gertatzen da heldu osasuntsuetan, epe luzera gorputz-pisua mantentzea zailduz [18]. Hala ere, nabarmendu behar da gorputzaren beheko aldean gantza metatzeko ahalmen handiagoa izateak horrenbeste EGEZ ez metatzea eragingo duela. Ondorioz, gertaera horrek nolabaiteko babesa ekarriko luke gaixotasun kardiobaskularren aurrean [15]. Gauzak horrela, hainbat autore ari dira adipogenesia inhibi dezaketen konposatu ezberdinen bila. Aurkitzen badira, konposatu horiek obesitatearen tratamendurako erabili ahalko lirateke [19-23]. 3. GANTZ-EHUN ZURIAREN HEDAPENAREKIN ERLAZIOA DUTEN GAIXOTASUNAK: HIPERPLASIA VERSUS HIPERTROFIA Aurrez aipatu bezala, obesitatea hainbat patologia garatzeko arriskuarekin erlazionatzen da, hala nola intsulinarekiko erresistentzia, diabetesa eta gaixotasun kardiobaskularrak. Gainera, gantzaren metaketa nagusiki erraien inguruan gertatzen bada, gaixotasun horiek pairatzeko arriskua oraindik ere handiagoa izango da [24]. Gantz-ehunaren hedapena gertatzen den moduak ere eragin ezberdinak ditu. Hiperplasia bidezko GEZren hedapenarekin alderatuta, hipertrofia bidez gertatzen dena GAA eta zitokina hantura-eragileen askapen handiagoarekin erlazionatzen da, baita adiponektina-mailen murrizketarekin, zelula immuneen (makrofago eta linfozitoak, esaterako) infiltrazio handiagoarekin eta ehun fibrotikoaren garapenarekin ere [25, 26]. Horrela, sindrome metabolikoa (gerri inguruko gehiegizko gantz-metaketa, intsulinarekiko erresistentzia, presio arterial altua, odoleko triglizerido-maila altuak eta HDL kolesterol-maila baxuak barnean hartzen dituen sindromea) duten paziente obesoen adipozitoak hipertrofikoak dira, eta haien gantz-gordailuak, berriz, hantura, hipoxia eta fibrosia aurkeztu ohi dituzte, baita lipolisi altuagoa ere [27, 28]. Aitzitik, metabolikoki osasuntsuak diren eta pisu normala https://doi.org/10.1387/ekaia.21682 17 Adipogenesia, osasunaren etsai ala lagun? duten pertsonetan tamaina txikiagoko adipozitoak eta hobeto irrigatutako gantz-gordailuak dira ohikoak [29, 30]. Horiek horrela, emakumeetan EGEZko adipozitoen hipertrofia odoleko lipido-maila asaldatuekin lotzen da, gorputz-konposizio zein gantz-banaketarekiko modu independentean, gainera. Behaketa hori obesitateari lotutako beste komorbilitateekin erlaziona daiteke, hala nola gaixotasun kardiobaskularrak izateko arriskua edo intsulinarekiko erresistentzia. LGEZri dagokionez, efektu hauek ez dira deskribatu [24, 31]. Hipertrofiak eta hiperplasiak obesitatearekin lotutako komorbilitateetan duten garrantziaz jabetzeko, «metabolikoki osasuntsuak diren obesoak» terminoa aipatu behar da. Pertsona horiek, obeso egon arren, ez dute gaixotasun honekin erlazionatutako komorbilitaterik aurkezten. Izatez, obeso bat metabolikoki osasuntsutzat jotzeko, obesitatea (GMI ≥ 30 kg/m2) izateaz gain, odoleko glukosa, triglizerido eta HDL kolesterol-maila fisiologikoak izan behar ditu barauan, baita tentsio arterial egokia ere. Bestalde, aurrez aipatutako parametroak balio fisiologikoen barruan izateaz gain, ez du horretarako botikarik hartu behar [32]. Obesitatea eta hari lotutako konplikazioak dituzten pertsonen aldean, metabolikoki osasuntsuak diren obesoek tasa adipogeniko handiagoa dutela ikusi da [33-35]. Beraz, litekeena da adipogenesi handiago hori izatea arrazoia banako hauek obesitateaz gain beste patologiarik ez garatzeko. Bestalde, tasa adipogeniko desegoki bat intsulinarekiko erresistentziaren garapenarekin eta obesitatearekin erlazionatutako hanturarekin erlazionatzen da, biak pertsona obesoetan garrantzizko faktoreak. Hori dela eta, gaitasun adipogeniko egoki batek gantz-ehunaren jarduera egokia bermatuko du metabolikoki osasuntsuak diren banakoak babestuz [33, 36]. Bestalde, «argal faltsuak» ere badira, zeinak pisu normala eduki arren asaldura metabolikoak izateagatik bereizten baitira. Pertsona horiek gantza nagusiki erraien inguruan metatzen dute, eta hori, berriz, tamaina handiagoko adipozitoekin lotzen da [37-40]. Halaber, paziente hauek zitokina hantura-eragileen kontzentrazio altuagoak izan ohi dituzte odolean. Bestalde, banako hauek itzulgarriak diren arrisku faktoreak ere izaten dituzte, zeinak asaldura metabolikoak garatzera bideratzen baitituzte, bai eta dieta eta jarduera fisikoari erantzun terapeutiko hobeak ematera ere [41]. 4. ONDORIOAK Adipogenesiaren inhibizioak gantz-ehunaren hedapena murrizten lagundu dezake. Hala ere, garrantzitsua izango da hiperplasiaren murrizketa hipertrofiarenarekin batera gertatzea. Izan ere, hipertrofia nagusiki zonalde abdominalean eta EGEZn gertatuko da, eta, ondorioz, gaixotasun kardiobaskularrak eta metabolikoak eragin ahalko ditu. Gainera, aurrez aipatutakoak kontuan izanda, argi geratzen da pertsona obesoen gantz-gordailuen 20 Ekaia, 2021, 39, 11-21 Jenifer Trepiana, Saioa Gómez-Zorita, Iñaki Milton-Laskibar, María Puy Portillo C/EBP-beta expression». Nutr.Metab. (Lond), 16, 88-019-0414-z. eCollection 2019. [24] VEILLEUX, A., CARON-JOBIN, M., NOEL, S., LABERGE, P.Y., eta TCHERNOF, A. 2011. «Visceral adipocyte hypertrophy is associated with dyslipidemia independent of body composition and fat distribution in women». Diabetes, 60, 1504-1511. [25] ASAYAMA, K., HAYASHIBE, H., DOBASHI, K., UCHIDA, N., NAKANE, T., KODERA, K., SHIRAHATA, A., eta TANIYAMA, M. 2003. «Decrease in serum adiponectin level due to obesity and visceral fat accumulation in children». Obes.Res., 11, 1072-1079. [26] GOOSSENS, G.H. 2008. «The role of adipose tissue dysfunction in the pathogenesis of obesity-related insulin resistance». Physiol.Behav., 94, 206218. [27] KLOTING, N., eta BLUHER, M. 2014. «Adipocyte dysfunction, inflammation and metabolic syndrome». Rev.Endocr Metab.Disord., 15, 277-287. [28] GUSTAFSON, B., HEDJAZIFAR, S., GOGG, S., HAMMARSTEDT, A., eta SMITH, U. 2015. «Insulin resistance and impaired adipogenesis». Trends Endocrinol.Metab., 26, 193-200. [29] KLOTING, N., FASSHAUER, M., DIETRICH, A., KOVACS, P., SCHON, M.R., KERN, M., STUMVOLL, M., eta BLUHER, M. 2010. «Insulin-sensitive obesity». Am.J.Physiol.Endocrinol.Metab., 299, E506-15. [30] CORVERA, S., eta GEALEKMAN, O. 2014. «Adipose tissue angiogenesis: impact on obesity and type-2 diabetes». Biochim.Biophys.Acta, 1842, 463472. [31] MORENO-INDIAS, I., eta TINAHONES, F.J. 2015. «Impaired adipose tissue expandability and lipogenic capacities as ones of the main causes of metabolic disorders». J.Diabetes Res., 2015, 970375. [32] BLUHER, M. 2020. «Metabolically Healthy Obesity». Endocr.Rev., 41, 10.1210/endrev/bnaa004. [33] MCLAUGHLIN, T., SHERMAN, A., TSAO, P., GONZALEZ, O., YEE, G., LAMENDOLA, C., REAVEN, G.M., eta CUSHMAN, S.W. 2007. «Enhanced proportion of small adipose cells in insulin-resistant vs insulin-sensitive obese individuals implicates impaired adipogenesis». Diabetologia, 50, 1707-1715. [34] MUNOZ-GARACH, A., CORNEJO-PAREJA, I., eta TINAHONES, F.J. 2016. «Does Metabolically Healthy Obesity Exist?». Nutrients, 8, 10.3390/ nu8060320. [35] IACOBINI, C., PUGLIESE, G., BLASETTI FANTAUZZI, C., FEDERICI, M., eta MENINI, S. 2019. «Metabolically healthy versus metabolically unhealthy obesity». Metabolism, 92, 51-60. [36] MCLAUGHLIN, T., DENG, A., YEE, G., LAMENDOLA, C., REAVEN, G., TSAO, P.S., CUSHMAN, S.W., eta SHERMAN, A. 2010. «Inflammation in subcutaneous adipose tissue: relationship to adipose cell size». Diabetologia, 53, 369-377.
