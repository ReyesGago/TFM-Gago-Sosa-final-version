ELIKAGAIEN MIKROBIOLOGIA ETA HIGIENEA PRAKTIKAK 2017-2018 Elikagaien Zientzia eta Teknologiako Gradua 3. MAILA FARMAZIA FAKULTATEA UPV/EHU MIKROBIOLOGIA LABORATEGIAN JARRAITU BEHARREZKO ARAU OROKORRAK Liburu, poltsa eta arropa guztiek lan-eremutik at egon behar dute. Lan-eremuan, lanerako beharrezkoak diren gauzak soilik egon daitezke (koadernoak, Prozedurak, lantresnak), eta ahal bezain garbi, ordenatu eta txukun mantenu behar da lan-eremua. 2. Bata eraman behar da. Era horretan gu eta gure arropak babestuko baititugu (kontaminaziotik,koloratzailetatik eta substantzia kimikoen ekintzatik). Ez irten laborategitik laborategiko batarekin (kafea hartzera, hitz egitera, klasera...). Laborategian jatea (txiklea mastekatzea barne), edatea edo erretzea debekatuta dago. Ekidin eskuak zein beste edozein objektu ahoratzea. Ez haginka egin boligrafoari. Ez ukitu aurpegia, begiak eta abar. Ikasle bakoitza bere lan inguruaren eta erabilitako materialaren ongizateaz arduratuko da. Praktika egun bakoitzaren hasieran azalpen labur bat emango da. Ez hasi lanean azalpenak eta Prozedura irakurri baino lehen. Metodoa edo esperimentuaren helburua ulertzen ez duzunean, irakasleari galdetu. Erabilitako gauza guztiak ondo identifikatu (izena, taldea, data eta esperimentuarekin errotulatu). Era horretan materialaren erabilera ez-zuzena ekidingo dugu. Kontuz metxeroekin, batez ere metxeroaren bestaldean dagoen zerbait hartu nahi denean. Istripuak ekiditeko, itzali metxeroak behar ez direnean. Kultibo likidoak tentegailuan bertikalki mantentzea beharrezkoa da. Gainera Petri kutxatilak itxita eta buruz behera gordetzen dira. Kultiboak metxeroaren sugarretik gertu manipulatzen dira. Botatzeko material kutsatua autoklabatzeko poltsetan gordetzen da. Gai kutsatu birziklagarriak (portak eta tamaina txikiko beste hainbat gauza) lan inguruan aurkitzen diren poltsa txikietan botatzen dira. Paper kutsatuak eta bestelakoak paper ontzira botatzen dira. Edozein istripu edo arazoren aurrean (ebaketak, erredurak, kultiboen isurketak...), irakasleari jakinarazi berehala dagokion neurriak har daitezen. Laborategitik atera baino lehen, bai aldi batez edo behin-betiko, eskuak xaboi germizidaz garbitu behar dira. Papera paperontzira botako da eta ez autoklaberako poltsara. Saiatu lurra ez bustitzen. SARRERA Orokorrean, elikagai guztiek mikroorganismoak dituzte. Batzuetan ezinbestekoak eta onuragarriak dira janariaren ekoizpen, transformazio, kontserbazio edo ezaugarri organoleptiko egokiak lortzeko. Beste batzuetan, elikagaian dauden mikroorganismoek kontsumitzailearentzat arrisku sanitarioa sortu gabe, elikagaiaren ekoizpena, kontserbazioa, eta balio elikagarri edo komertziala eralda dezakete. Azkenik, elikagaiek mikroorganismo patogenoak edo beraien toxinak eduki ditzakete, zeintzuek jatean, kontsumitzailearen osasunaren gain eragin dezakete. Elikagaien kalitate mikrobiologikoaren kontrolak helburu desberdinak izan ditzake: Legislazioa: Irizpide mikrobiologikoen segurtasun arauak eta higiene prozesuen irizpideena. Elikagai baten kaltegabetasunaren eta onargarritasunaren edo biziraupen komertzialaren ziurtapena. Elikagaien bitartez transmititutako gaixotasunen ikerkuntza. Higiene-kontrolaren esparru ezberdinetarako: prozesuetan, gailuetan, prozesatze inguruan, pertsonala, tratamendu eta garbiketa prozesuetan,... ELIKAGAIEN ANALISI MIKROBIOLOGIKOA Elikagaien azterketa mikrobiologikoa hurrengo atal nagusietan oinarritzen da: Laginketa Lagin hartzea eta laborategirako garraioa Analisi-teknikaren hautapen egokia Emaitzen interpretazioa LAGINKETARAKO JARRAIBIDEA Bere erabilpena beharrezkoa da mikroorganismoek elikagaietan duten sakabanaketa heterogeneoa dela eta. Aztertuko den materialaren hautaketa elikagaiaren izaeraren araberakoa da Lagin kopurua estatistikoki adierazgarria izan behar da, eta azarez hartu beharko da. Zenbat lagin aztertu behar diren jakiteko taulak izaten ditugu. Analisiaren helburuaren araberakoa da: arauak, barne kontrolak, elikagai arriskutsuak edo emaitza erratikoak ematen dituztenak, prozesatze-linearen aldaketa, akatsak, … Desberdindu: Azterketa populazioa Lagin unitatea Analisi-lagin unitatea LAGINKETA Laginketarako materialaren ezaugarriak Orokorki, erabilitako materiala guztiz garbi, lehor eta esterilizatuta egongo da. Erabiliko den materiala guztiz garbi, siku eta esteril egon behar da. Lagin likidoentzako, tapoi esterilekin eta material esterilizagarriarekin egindako ontziak erabil daitezke. Produktu solidoentzat, ontziak aho zabala eta itxigailu egokia izan behar dute. Ontziratutako produktuen kasuan, ontzian bertan eta zabaldu gabe jasoko dira. Gainera, lanabes egokien erabilera beharrezkoa izan daiteke ontzi desberdinen irekidura eta laginen transferentzia egokirako (termometro metalikoak, % 70-ko alkohola, hipokloritoa, etiketak, kotoi-zotzak, guraizeak, hozkailuak, … Laginketan izan beharreko arretak Planifikazioa Laginketan erabiliko den materialaren kutsadura ekidin Lagin guztiak kutsatuak egongo balira bezala jokatu Laginketarako teknikak Estatistikoki esanguratsuak diren alikuoten erauzketak. Hauen tamaina mikroorganismoek elikagaietan duten banaketaren araberakoa izango da. Esperimentalki zehaztu. Errepresentazio egoki baterako azkenik 5 aldiz handiagoa izango den alikuota bat lortzea gomendatzen da. Produktu likidoen kasuan, likidoak beraien ontzietan teknika aseptikoak jarraituz nahasi eta ontzi txikiago eta esterilizatuetara igaroko dira. Produktua hautsa bada, koilaratxo edo beste material esteril egokiarekin hartu eta lagina ontzi esterilean sartuko da. Produktu solidoen kasuan aseptikoki zonalde desberdinetako laginak hartu eta laginketa ontzi esteril egokietan sartuko dira (inpresioz edo eszisioz). Izoztutako produktuak, inbutu eta zulagailuak erabiliko dira. Paketatutako produktuetan, jatorrizko ontziak hartuko dira, zoriz hautatuak. Solteko produktuak. Airezko laginak, ura, gailuak, … Laginaren prestaketa laborategira bidaltzeko Laginak hartu eta behar bezala etiketatu ondoren, laginen apurketa eta narriadura ekiditeko paketatu egingo dira. Hobe da prezintatzea, eta horrela zabaltzean prezintua apurtu beharko da. Etiketan, laginketaren lekua, data, ordua, manipulatzailearen izena eta gainerako datu espezifikoak idatziko dira. Elikagaien analisien formulario eta inprimakiak (ereduak) Elikagaien bidezko toxiinfekzioen eragile izan zitekeen lagina bidaltzean, sintomak, hauen agerpen data eta azterketa analitikoa bizkortu dezaketen gainerako datu klinikoak gehituko dira. Laginaren garraio eta kontserbazioa Laginak hozkailuan 0º C eta 5º C artean mantenduko dira produktu galkorrak direnean. Kasu batzuetan ingurugiro tenperaturan manten daitezke (produktu deshidratatuak, ongarritu gabeko kontserbak). Produktu izoztua izanik, egoera horretan mantendu beharko da bere manipulazioaren momentura arte. Aurreinkubazioa. Kontserbei eta semikontserbei, beraien azterketa mikrobiologikoa egin baino lehen, aurre-inkubazio luzea egin behar zaie. Aurre-inkubazio honen helburua elikagaiaren egonkortasuna aztertzea eta lagineko mikroorganismoen aberastea edota esporen hozitzea da. Laginaren jatorriaren eta kontserbazio aldiaren arabera, aurre- inkubazioaren denbora aldakorra izango da. LAGINAREN PRESTAKUNTZA ETA DILUZIO HAMARTARAK (UNE-EN ISO 6887-1: 2000 ) Printzipioa: Analisi guztiak elikagaiaren esekidura likido batetik (kontzentrazio ezagunekoa) abiatzen dira, ahalik eta mikroorganismoen banaketa homogeneoenetik. Laginaren homogeneizazioa, azterketa mikrobiologikoan derrigorrezko aurre-pausua da, laginaren naturarekiko independenteki egin beharrekoa. Homogeneizazioa mekanikoki egiten da lagina aldiro irabiatu eta astintzen dituzten gailuen bidez (stomachter, masticator eta bestelako sistemak). Beharrezko izatekotan, diluzio hamartarrak prestatzen dira mikroorganismo kopurua gutxitzeko bolumen unitateko. Laginaren manipulazio prozesuetan zehar, kutsapena ekiditeko, korronte laminarreko kanpaien erabilera gomendatzen da. Ama esekiduraren prestaketarako prozesua Laginen ontzien irekigune aseptikoa beharrezkoa da homogeneizazio prozesua gauzatu ahal izateko. Latorrizko ontzien kasuan, goi aldea 70º-tako alkoholetan bustitako kotoiarekin desinfektatu eta arreta handiz garreztatzen da. Ontzia konkortua badago, arreta gehitu eta kristalizadoreak eta inbutuak erabili beharko dira ontzia zulatzean, barneko gasen irteera geldoa baimenduz. Izoztutako elikagaiak hozkailu tenperaturan desizoztuko dira edo, azkarrago egiteko, ur bainuan astintze prozesupean 45ºC baino tenperatura txikiagoan. Lagin likidoak ontzi barnean nahastuko dira. Laginaren pisua edo bolumena poltsa edo ontzi esteril baten barnean zehaztuko da (10g, 25 g edo ml), saio laginaren adierazgarri dena. Laginari diluitzaile egokia gehitu. Kopuru hori, laginaren pisua 9 aldiz izango da. Ondorioz, 1/10 diluzioa lortuko dugu. Lagin eta diluitzailearen nahaste hau AMA- ESEKIDURA da. Produktua likidoa denean, ama-esekidura produktua bera da. Erabilitako diluitzaileak ez du elikagaiko biota aldatu behar, ez kualitatiboki ez kuantitatiboki. Helburu orokorretarako: Ura 0,1% peptona-0.85% NaCl (APS, errekuperazio maximorako diluitzailea) Peptonadun ur tanponatua. (APT) Ama esekidura bakarra prestatzen denean erabili daiteke. Kasu honetan homogeneizatua 27 g lagin erabiliz prestatzen da, 20 ml hartzen dira kontaketa lanetarako eta beste guztia Salmonella-rako inkubatu egiten da. Egoera berezietarako diluitzaile ezberdinak erabiltzen dira Osmofiloentzako: % 20 sakarosa. Halofiloentzako: % 10 NaCl. Aberaste zehatzerako saldak Produktu batzuekin beharrezkoa da ardura bereziak hartzea. Adibidez, esekidura-ama produktu azido batez osotua badago, neutralizazioa egin behar da 6-7 arteko pH-a lortu arte. Homogeneizazioa 30"eta 90" luzatuko da gantzadun gai bat izatekotan. Ama esekiduraren diluzioa Berpiztearen ondoren, mikroorganismoen zenbaketarako ama-esekiduraren diluzio segida egin behar dira. Era horretan, mikroorganismoen zenbaketa baimenduko duen mikroorganismoen kontzentrazio behar bezain baxua lortuko da. Segidako diluzioak prestatzeko, 9 mL diluitzaile dituzten hainbat saiodi prestatzen ditugu, eta ondoren lehengo saiodira, ama esekiduratik 1 mL transferituko dugu. Ondoren saiodia vortex bidez astindu eta bertatik hurrengo saiodira 1 ml transferituko dugu. Prozesua nahi beste aldiz errepikatu daiteke azken saiodi edo disoluzio seriatuan kontagarri den mikroorganismo kopurua lortu arte. Prozesu guztia egoera esterilean burutuko dugu. 1.irudia. Ama esekiduraren eta diluzio seriatuen prestaketa KOLONIA KONTAKETA 30ºC-TAN GAINAZAL EREINKETAREN BIDEZ (UNE-EN ISO 4833- 2:2014) Oinarria : aerobiosian haz daitezkeen bakterio, onddo eta legami zenbaketa, prozedura honetan ezarritako jardunbidean Materiala (III eranskina) Metodoa Gainazal ereinketa bidezko zenbaketa Diluzio seriatuetatik abiatuta, 0.1 ml ereinten dira medio solidoan, Plate Count Agar (PCA). Segurtasuna hobetzeko bi kutxatila erabili daitezke diluzioko. Azalera solidoan sakabanatzen da beirazko euskarrien laguntzaz (aurrez esterilizatuak). Kutxatilaren gainazala 15 minutuz lehortzen uzten da erein ondoren. Gutxienez 3 disoluzio erein behar dira nahiz eta ez ezagutu elikagai laginari lotutako mikroorganismo kopurua zein den. Kutxatilak buruz bera inkubatzen dira tenperatura egokian (30ºC ± 1ºC, 72 ± 3 orduz) Irakurketa: 10 eta 300 kolonia dituen kutxatilan zenbaketa burutzen da. Milimetroko edo gramoko dauden kolonia sortzaileen kalkulua egin, uke/mL edo g lagin (ml produktu urtsuetarako eta g gainontzekoentzat). Gida (I. eranskina) Emaitzen aurkezpena bi zifretako zenbaki batez eta zenbakia bidertzen duen berreketa egokiaz ematen da. 130.000 kolonia, 1,3 x 105 bezala. Zifra hamartarra borobildu egiten da hirugarren digituaren arabera. Hirugarren digitua 5 baino handiagoa bada gorantz eta txikiagoa bada beherantz. Beste metodo batzuk Zenbaketa metodoaren hautapena: eskuragarri ditugun lanabesen, denboraren edota helburuaren araberakoa. Fidagarrienak, gainazaleko ereinketan oinarritzen direnak dira. Beharrezkoa da kontserbazio baldintzak erreproduzitzea: mesofiloak, psikrotrofoak edo termofiloak. Sakonerako ereinketa bidezko zenbaketa. Inkubazio tenperatura desberdinak Psikrotrofoak 7±1ºC 7-8 egunez gainazaleko ereinketarako. (10 egun isurketa bidezko ereinketaren kasuan). Beste aukera batzuk 16 ordu 17 ±1ºC eta 3 egunez 7±1ºC dira Aerobio termofiloak : 55±1º C, 48± 4 orduz. KOLIFORMEAK eta E.coli zenbaketa (FDA-BAM prozedura) Definizioak: Koliforme totalak: Enterobacteriaceae familiako organismoak dira. Bazilo gram negatiboak, aerobio zein anaerobio fakultatiboak, ez esporulatuak, mugikorrak edo ez mugikorrak, zitokromo oxidasa negatiboak, laktosa hartzitu ahal dutenak azido eta gas ekoizpenarekin 48 ordu eta 35º C-tan gatz biliardun medioan. Koliformeak gizakien eta animalien hesteetan aurkitzen dira, baina baita beste ingurune batzuetan: lurzorua, landarean eta abar. Kutsadura fekalerako indikatzaile eskasak. Talde honek bost genero barneratzen ditu: Escherichia, Citrobacter, Enterobacter, Cronobacter eta Klebsiella eta Serratia andui batzuk. Koliforme fekalak: Bazilo gram negatiboa, aerobio eta anaerobio fakultatiboak, ez esporulatuak mugikorrak edo ez mugikorrak, zitokromo oxidasa negatiboak, laktosa hartzitzen dutenak azido eta gas ekoizpenarekin 48 ordu eta 44.5º C-tan. Gorotz kutsadura indikatzaile gisa baliogarriak. E. coli: Indol edo IMViC frogen bidez antzeman izan da. Escherichia 7 espezieak barneratzen dituen patroia. Gorotz kutsaduraren antzeman lanetarako erabilgarria. IMVC biotipo 1: ++-- IMVC biotipo 2: -+-- E. coli ß-glukuronidasa positibo coli enteropatogenoak: ETEC, EHEC, EPEC, EIEC, EA-AggEC, EDEC, beste batzuk. Ezaugarri bereziak. Lan era desberdina. Materiala ( III eranskina) KOLIFORME FEKALAK ZENBAKI PROBABLEENAREN TEKNIKAREN BIDEZ MPN (FDA-BAM) Koliforme presuntiboen zenbaketa: MPN Most Probable Number LST (lauril sulfate triptose) saldako 3 saiodina 1 ml inokulatu diluzio bakoitzeko (1:10,1:100,1:1000). Lehen serieko 3 saiodietara 1:10 diluzioko 1 mL gehitzen dizkiegu. Bigarren serieko 3 saiodietara 1:100 diluzioko 1 ml gehitzen dizkiegu Hirugarren serieko 3 saiodietara 1:1000 diluzioko 1 ml gehitzen dizkiegu 2. Inkubatu 24 ± 2 h, 35 ± 0.5°C. Irakurketa: Gas ekoizpena jarraitu 24 orduz (saiodiak astintzean eferbeszentzia edo Durham kanpaian). Emaitz negatiboa eman dituzten saiodiak beste 24 ± 2 orduz inkubatzen dira. Saiodi positiboak egiaztatu Koliformeen zenbaketaren egiaztapena LST-an eta 48 ordutan gas presentzia aurkezten duten saiodi guztien egiaztapena. BGLB (Brillant Green Lactose Bili) saiodi batetara transferitu LST saiodietatik esekidura-euskarri bana edo binaz, gainazaleko errezela hartzea saihestuz. Inkubatu 48 ± 2 h eta 35 ± 0.5° C-tan. Gas ekoizpenaren irakurketa. Segida bakoitzeko hodi positiboen kopuruarekin, Zenbaki Probableenaren (MPN) taulara jo (II. Eranskina) eta lagin gramoko edo mililitroko koliformeen kontzentrazio probableena lortuko da. KOLIFORME FEKALAK EDO TERMOTOLERANTEAK ETA E. coli-REN PRESENTZIAREN BAIEZTAPENA: EC SALDA METODOA (FDA-BAM) Koliforme fekalak LST saldako koliforme susmagarritik egina. Astindu gasa duten LST saldako hodi susmagarriak eta euskarriaz EC salda bat inokulatu. Inkubatu 45,5 ±1° C 24-48 h ± 2 h. Aztertu gas ekoizpena 24 ordu ondoren eta emaitza negatiboa bada, 24 ordu gehiago inkubatu. Koliforme fekal kopurua kalkulatu lortutako emaitzetatik (MPN/g edo ml-ko ). E.coli baieztapena Gas eta Levine agarrean (EMB) EC saiodi bakoitzaren ildaska anizkoitzaren bidezko ereinketa egin. 24 – 48 orduz a 35ºC ± 0,5ºC Inkubatu. Irakurketa: E.coli kolonia arruntak EMB agarrean: ez-gardenak edo arrosa, urdin, more (distira metalikodun edo gabeak) koloredunak. 5 kolonia arrunt isolatu eta erein PCA-an. 35ºC ± 0,5ºC , 18-24 orduz inkubatu identifikazio biokimikorako. Identifikazio morfologiko eta biokimikoa Gram Laktosatik eratorritako gas ekoizpena (LST) Indol ekoizpena Irakurketa: Laktosa hartzitzen dute gas ekoizpenarekin 48 ordutan, 35⁰C-tan. Indol positiboak. Indol negatibo anduiak orokorrean beste entereobakterio mota batzuetakoak dira. 7. Serie bakoitzean baieztatutako saiodi kopuruarekin, kalkulatu MPN/g edo ml E.coli. MEDIO KROMOGENIKOAN BETA-GLUKURONIDASA KOLIFORME POSITIBOEN ETA E. coli-REN ZENBAKETA Beta-glukuronidasa E.coli positiboen zenbaketarako metodoa, konposatu kromogeniko baten bitartez, uke/g edo ml. Gainazaleko ereinketa: Diluzio seriatuetatik (bi ereinketa bakoitzetik), 0.1 ml diluzio ereiten dira (diluzio seriatu bakoitzetik), Agar Cromocult®-aren (edo TBX hazkuntza-ingurua) gainazalean. 44ºC ± 1ºC, 24 orduz inkubatu. Irakurketa: E.coli eta koliforme kolonia tipikoak zenbatu, non 150 uke tipikoak baino gutxiago eta guztira 300 kolonia baino gutxiago dituzten kutxatiletan Agar Cromocult® (US-EPA approved): Koliformeak: koliformeen ß-galaktosidasak sustratoan kolore aldaketa sortarazten du (Dsalmoi GAL sustratoa) kolonia salmoi-gorrixkak sortaraziz. E. coli-ren ß-glukuronidasak X-Glukoronido substratuan kolonia urdin-more ilunak sortzen ditu. Emaitzen kalkulua eta azalpena (I. eranskina). Irakurketa: uke/g Beste metodo batzuk ISO 16649-1:2001 ; ISO 16649-2:2001 (Agar TBX); ISO 16649-3:2005 Koliforme eta E.coli zenbaketa mintz-iragazketa bidezko metodoaren bidez. ENTEROBAKTERIO ZENBAKETA PETRI PLAKAN ISURKETA BIDEZ (ISO 21528-2:2004) Definizioak: Enterobaterioak: Bazilo gram negatiboak, aerobio zein anaerobio fakultatiboak, ez esporulatzaileak, mugikorrak edo ez mugikorrak, zitokromo oxidasa negatiboak, glukosa hartzitzen dutenak, nitratoak erreduzitzen dituztenak eta gatz biliardun ingurunean hasi daitezkeenak. Prozedura honen helburuetarako, hurrengo hiztegia erabiltzen da: Enterobakterioa: Agar glukosa bilis hazkuntza medioan kristal more eta gorri neutroan (VRBG) koloniak eratzen dituzten bakterioak, saiakuntza jarraibide honetan ezarritako egoeretan burutzen denean. Materiala (III Eranskina) Prozedura Diluzio seriatuetatik, petri kutxatiletan 1 ml inokulatu era bikoitzean edota hasierako esekiduratik hasita lagina era likidoan badago. Urtutako 15 ml VRBG agar dispentsatu (45-47ºC tan urtuko da). Mugimendu zirkularren bidez homogeneizatu eta hozten utzi. Behin solidifikatzean hazkuntza ingurune berdineko beste 5 ml gehitu eta solidotzen utzi. Kutxatilak buruz bera utzi eta 37ºC ± 1°C/ 18-24 orduz inkubatu. Emaitzen irakurketa: Koloniak zenbatu (0,5 mm-tako diametrokoak). Kolore arrosa edo gorri-moreak (glukosa hartzidura), gatz biliarren prezipitazioren ondorioz sortutako zirkunferentzia batez egon daitezke inguraturik (kolore berdinarekin). Irakurketa, 150 uke baino gutxiago duten plaketan egiten da. Baieztapena. Zoriz hautatu eta PCA agarrean berisolaketa burutu hazitako 5 kolonia tipikoetatik gutxienez (diluzio altuena duen plakatik) baieztapen biokimikorako 37ºC- tan 24 +2 orduz. Oxidasaren froga. Glukosaren hartzidura (Kliger) Oxidasa negatiboak diren eta glukosa hartzitzen duten koloniak enterobakterioak direla baieztatuko da. Emaitzen azalpena: uke/ml edo g kopurua. Mikroorganismoen kopurua kalkulatu ml edo gramoko egiaztapen irizpideak betetzen dituzten kolonien zenbaketatik. a = b/A x C b: A-tik egiaztatutako kolonia kopurua A: kolonia ikertuak (normalean 5) C: Kolonia susmagarri kopurua ESTAFILOKOKO KOAGULASA POSITIBOEN ZENBAKETA ETA IKERKETA (kasu orokorrentzako araua UNE-EN ISO 6888-1) Sarrera aureus elikagaien bidezko intoxikazioen kausa da mundo mailan. S. aureus koko gram positiboak dira eta hauek mahats mordoak eratuz taldekatzen dira (estafilokokoak beraz). Anaerobio fakultatiboak dira, nahiz eta aerobiosian hobeto hazi. NaCl %12rainoko kontzentrazioan haz daitezke, hauen isolaketarako askotan erabiltzen den ezaugarria izanik. Elikagaien kutsadura iturri nagusia manipulatzaileak dira (sudurra, azala, ilea edota lesioetan). Elikagaietan, S. aureus-en presentzia manipulazio ezegokiaren edota higiene eskasaren adierazgarri da. Staphylococcus koagulasa positiboen zenbaketa gazten eta bestelako esnekien prozesuen higienearen irizpidea da. Hala ere, elikagai bat intoxikazio baten erantzulea izendatzeko ez da nahikoa izango. S.aureus-en kopuru txikiak aurretik egondako populazio handia adieraz dezake, intoxikazioa eragiteko enterotoxina nahikoa ekoiztu zezakeena. Enterotoxina honen detekzioa gazta edo esne-hauts bezalako produktuetako segurtasun irizpideen parte da. Helburua Elikagaietan estafilokoko koagulasa positiboen presentzia kuantitatiboki zehaztea (Staphylococcus aureus eta beste espezieak), kolonien zenbaketa zuzenaren bidez, 37⁰C-tan eta medio solido batean inkubatu ostean. Espezie enterotoxigenikoak sartu egiten dira, batez ere Staphylococcus aureus, baina baita Staphylococcus intermedius eta Staphylococcus hyicus-en zenbait andui. Definizioa: Estafilokoko koagulasa positiboak: kultibo medio hautakor baten gainazalean kolonia bereizgarriak edota ez-bereizgarriak osatzen dituzten bakterioak, eta koagulasa erreakzioaren proban emaitza positiboa adierazten dutenak Materiala (III eranskina) Estafilokoko koagulasa positiboen kutxatilan zenbaketaren jarraibidea Elikagaiak S. aureus-en 100 uke/g baino gehiago duela susmatzen denean. Metodoaren sentikortasuna aztertuko dugun laginaren bolumena emendatuz handitu daiteke. Plaken ereintza: Diluzio altuenetik hasita, diluzio bakoitzetik 100 µl inokulatu agar hautakorra duen (Baird Parker Agar (BP)) kutxatila sikuaren gainazalaren erdialdean. Digralsky euskarri esteril bat erabiliz eta diluzio altueneko kutxatilatik hasita, inokulua kontuz zabaldu medioaren gainazaletik hainbat eta arinen, kutxatilaren paretak ukitzea saihestuz Lehortzen utzi, eta kutxatilak alderantzikatu eta 37ºC± 1⁰C-tan inkubatu 24-48 ±2 orduz. Baird-Parker agar medioaren konposaketa Tryptone 10.0 g Meat extract 5.0 g Yeast extract 1.0 g Sodium pyruvate 10.0 g Glycine 12.0 g Lithium chloride 5.0 g Agar 20.0 g Egg yolk emulsion 50 mL Potassium tellurite 0.1 g Water 1 L pH 6.8 ± 0.2 at 25°C Irakurketa: 150 kolonia maximo dituzten segidako bi diluzioen kutxatilak aukeratu. Kolonia tipikoak: 2-3 mm-tako koloniak, beltzak eta distiratsuak (teluritoa teluriora erreduzitu), ertz erregulardunak eta halo zurixka eta opako batez (kaltzio eta magnezio gatzen prezipitazioa), eta garden batez (lipasak arrautza gorringoen lipoproteinaren eragindako hidrolisia) inguraturik. Kolonia atipikoak: tamaina berekoak baina ondorengo morfologia izan dezakete: Kolonia beltz distiratsuak, ertz zuri mehe batekin edo barik; ez dute alde argitsurik edota ez da ia ikusten; eraztun opaleszentea ez dago edo ez da ia ikusten. Kolonia grisak alde argirik gabe. Baieztapena: 5 kolonia aukeratu, tipikoak edota atipikoak (esnekiak bezalako zenbait elikagaietan gertatu egiten da) Kolonien identitatea baieztatu koagulasaren probarekin. Emaitzen adierazpena: Kalkulatu koagulasa positibo diren kolonien kopurua, uke gramoko edo ml-ko, baieztatutako kolonien proportzioa kontutan hartuta (I. eranskina) aureus koagulasa positiboen EGIAZTAPEN SAIOA Gram Katalasa Katalasa entzima hidrogeno peroxidoa (H2O2) deskonposatzen du, ura eta oxigenoa ekoiztuz. 2 H2O2----2 H2O + O2. Horrela, bakterioak H2O2-ak duen efektu toxikoaz babestu egiten dira, azukreen metabolismo aerobioaren azken produktu bat izanik. Jarkunbidea: %3-ko H2O2 tanta bat kokatu porta gainean eta gero kolonia baten puska bat transferitu. Ahal den heinean, kolonia odolik gabeko medio batetik hartu behar da, eritrozitoek aktibitate katalasa baitute, eta emaitzak faltsutu ditzakete. Saio hau hodi-isolaketan ere egin daiteke, H2O2 zenbait tanta hodiaren barruan isuriz. Emaitzak interpretatu: burbilen askatzea emaitza positibotzat hartu egiten da. Koagulasa proba Koagulasa giza-plasma eta beste animali espezieena (untxia, txerria) koagulatzen duen entzima da. Latex-aglutinazioaren ordez ordezkatu daiteke. Jarraibide: BP-ko kolonia tipikoetatik erein Garun-Bihotz infusio saldan (BHI) inkubatu 37° C-tan 18-24 orduz Hemolisi hodietan 0.1 ml kultibo eta 0.3 m untxi plasma-EDTA isuri. Inkubatu 37° C-tan eta aldizka begiztatu (6 ordu) Emaitzen interpretazioa: koagulua sortzen bada eta honek jatorrizko likido bolumenaren erdia okupatzen badu, emaitza positibotzat onartu egiten da. Negatiboa bada, inkubatu behar da denbora gehiago (24-36 ordu) Clumping. Aglutinazioa portan Identifikaziorako saio ohikoena da. S. aureus estafilokoko TMN eta koagulasa positiboak diren beste espezietatik bereiztea ahalbidetzen du (S. intermedius eta S. hyicus). Jardunbidea: latex bidezko aglutinazio detekzioa (komertziala). Latex partikulak untxi plasmaren proteinekin eta IgG-ekin estalita daude. Hauek koagulasa eta A proteinarekin erreakzionatzen dute, zelulen aglutinazioa eraginez. Kolonia bat edo gehiago emultsionatu egiten dira koagulasa eta A proteinaren aurkako antigorputzak dituen erreaktiboarekin. Emaitzen interpretazioa: pikorren sorrera positibotzat onartu egiten da, aureus-entzat beste saio gehigarriak daude, DNAasa, manitoletik azido ekoizpena, eta lisostafinarekiko sentikortasuna. Salmonella-ren ISOLAMENDUA ETA IDENTIFIKAZIOA (UNE-EN ISO 6579:2003) Helburua Jardunbide honek elikagaietan kultibo bidezko Salmonella spp. detekziorako metodo horizontala deskribatu egiten du, Salmonella Typhi eta Salmonella Paratyphi barne, eta serotipo ohikoenen identifikazioa. OHARRA- metodo honek ezin ditu Salmonella Typhi eta Salmonella Paratyphi guztiak berrezkuratu. Definizioa Salmonella: medio hautakor eta solidoetan kolonia tipikoak edo ez hain tipikoak eratzen dituzten mikroorganismoak dira. Hauek, analisia jardunbide honen arabera bete egiten bada, ezaugarri biokimikoak eta serologikoak adierazten dituzte. Salmonella detekzioa: Salmonella-ren presentzia edo ez-egotea zehaztea, produktuaren masa edo bolumen zehatz batean, analisia jardunbide honen arabera betetzen denean. Materiala (III. eranskina) Jarraibideak Laginketa Esanguratsua eta elikagaiaren araberakoa. Produktuarekiko espezifikoak diren arauak kontsultatu. Salmonella-ren detekzioa segidako 4 etapa behar ditu. Aurre-aberastea hazkuntza-medio likido ez–hautakorrean. Aberastea hazkuntza-medio likido hautakorrean Isolatze hazkuntza-medio solido hautakor eta bereizgarrian (identifikazioa). Kolonia susmagarrien identifikazioa baieztapena Aurre-aberastea Laginaren 25 g hartu eta homogeneizatu %1 peptona-ur tanponatuaren (APT) 225 mL-tan (1:10) Inkubatu 37± 1° C-tan 18-24 orduz Zenbait produktuentzat aurreaberaste prozesu desberdinak behar dira. Adibidez: Elikagaiak oso kutsaturik daudenean, bereziki gram positiboekin, kontzentrazio baxuetan inhibitzaileak gaineratu egiten dira (berde distiratsua, 0,002%) Surfaktanteak gehitzeak Salmonella-ren berreskuratzea hobetzen du produktu koipetsuetatik. Produktu oso azidoetan edo alkalinoetan neutralizazioa. Aberaste hautakorra Aberaste kultiboa astindu eta aberaste hazkuntza salda hautakorra erein. Soja duen Rappaport-Vassiliadis salda (RVS): aurreaberaste kultibotik 0.1 ml transferitu egiten dira 10 ml RVS saldara. Inkubatu a 41,5ºC ± 1ºC-tan 24 ± 3 orduz. Tetrationatoaren Müller Kauffmann/novobiocina (MKTTn) salda: aurreaberaste kultibotik 0.1 ml transferitu egiten dira 1 mL¡l MKTTn saldara. Inkubatu a 37ºC ± 1ºC- tan 24 ± 3 orduz. Ereintza medio solidoan Aberaste saldetatik abiatuta, inkubazio 24 orduetara, hodiak astindu eta 10 µl erein agortze metodoaren bidez. Horretarako bi medio hautakor izango ditugu. Inkubatu 37ºC ± 1ºC-tan 24 ± 3 orduz. Bi medioak osagarriak dira, froga desberdinetan oinarritzen baitira. Medioak: Xylose Lysine Deoxycholate agar (XLD). Bigarrengo bat: Brilliant Green (BG) Agar Sulfito Bismuto (BSA) Beste medioak: Agar SALM (kromogenikoa), Agar Hektoen (HE), Agar SS, Desoxikolato-zitrato Agar, Agar RAMBACH Inkubaketaren ostean, kutxatilan aztertu egiten dira Salmonella-ren kolonia tipikoen bila, eta Salmonella izan daitezkeen kolonia atipikoen bila ere. Kutxatilaren behealdean hauen posizioa markatu egiten da. Salmonella kolonia tipikoak Agar XLD: medio hautakor eta bereizgarri bat da, enterobakterioek bereizpenerako erabiltzen dena, eta bereziki Salmonella eta Shigella isolamendurako. Kolonia tipikoak: Kolonia arrosak-gorriak, erdigune beltzarekin edo gabekoak, edota ia guztiz beltzak. Kolonia atipiko horiak laktosa edota sakarosa andui positiboak. Hautakortasun txikia. Inhibitzailea: desoxikolatoak bakterio gram positiboen hazkuntza eragozten du. Bereizketa: Karbohidratoak: xilosa, sakarosa eta laktosa. Baten edo gehiagoen hartzidurak azidoa ekoizten du, eta kolore horizka (gorri fenola). Lisina: Salmonella-k xilosa azkar hartzitzen du eta pH jaisten du. Behin xilosa agortu delarik, lisina erasotzen du eta pH igo egiten du (eraztun gorria) H2S-ren ekoizpena: sodio tiosulfatoak eta zitrato ferrikoak H2Saz burdin sulfuroa prezipitatu. Kolonia beltzak Brilliant Green agar (BG): berde distiratsua inhibitzaile bezala, eta laktosa eta sakarosa hartzidurak sistema bereizgarri bezala. Gorri fenola indikatzaile bezala. Hartzidura erraz desberdinduko da kolonia hori-berdeen sorreragatik. Ez hartzitzaileek kolonia arrosak edo eraztun arrosa duten kolonia gardenak sortzen dituzte. Agar Sulfito Bismuto (BSA): kolonia beltzak, marroiak edo grisak, distira metalikoarekin edo gabe (sulfitotik sulfurora erredukzioa dextrosaren presentzian, hartzigarri den azukrea). Zenbaitetan medio gris arinaz edo beltzez inguraturik. 24 ordu baino gehiago inkubatu. Eraginkorra Salmonella laktosa +. Kolonia tipikoak ez badaude, atipikoak bilatu. Kultibo tipiko eta atipiko kontrolak sartu (ATCC anduiak). Identitate egiaztapena Salmomella kolonia susmagarriak bererein egiten dira, eta hauen identitatea baieztatu egiten da saio biokimiko eta serologiko egokien bidez. Egiaztapenerako medio hautakor bakoitzetik behintzat kolonia tipiko edo susmagarri bat hartu egiten da eta gero beste 4 kolonia lehenengoa negatiboa baldin bada. Ikerketa epidemiologikoetan gomendagarria da behintzat 5 kolonia identifikatzea. Kutxatila batean 5 kolonia tipiko/susmagarri baino gutxiago baldin badaude, egiaztapenerako kolonia tipiko/susmagarri guztiak hartu egiten dira egiaztapenerako. Egiaztapen biokimiko eta serologikorako kultibo medio puruak erabiltzen dira. Salmonella-ren identifikazioa Ziurtapen serologikoa: Salmonella-ren O, Vi eta H antigenoen presentziaren detekzioa kolonia puruetatik abiatuta egiten da. Horretarako aglutinazio saioa egiten da, porta batean, serum egokiekin. Fabrikatzailearen argibideak jarraitzen dira. Erreferentziazko laborategietara bidali serotipadoa burutzeko. Ziurtapen biokimikoa Probak biokimikoak inokulatu edo sistema komertzialak erabili. Agar KIA : Ziztada euskarri baten bidez ziztadaz alde sakona erein egiten da eta mihia ildaskaz. 37ºC ± 1ºC-tan 24 ± 3 orduz inkubatu egiten da. Interpretazioa: Salmonella-ren kultibo tipikoek mihi gorria eta alde sakona azidoa (horia) erakusten dute, gas formazioarekin (burbuilak) eta H2S ekoizpena ere ikus daiteke agar belztuz. Salmonella-rekiko bateragarria den KIA batetik abiatuta ondorengo saio biokimikoak burutuko dira: lisina deskarboxilasa, ureasa, indol, VP eta β-galaktosidasa. Lisina deskarboxilasa (LDC): L-lisinaren deskarboxilaziorako salda erein egiten da medio likidoaren gainazalaren azpian, eta medioa estali parafinaz. 37ºC ± 1ºC-tan eta 24 ± 2 orduz inkubatu. Uhertasunak eta kolore moreak erreakzio positiboa adierazten dute. Kolore horiak, ordea, emaitza negatiboa adierazten du. Samonella-ren kolonia tipikoak kolorazio purpura erakusten dute lisina deskarboxilatzerakoan. Ureasa: urea-indol salda erein egiten da. 37ºC ± 1ºC-tan eta 24 ± 2 orduz. Erreakzioa positiboa baldin bada, urearen deskonposaketak amonioa askatzen du, eta honek fenol gorriaren kolorea aldatu egiten du, arrosa bilakatuz. API galeria komertzialeko proba biokimikoen bidezko egiaztapena. Emaitzen adierazpena: Emaitza erabilitako pisuan edo bolumenean Salmonella spp.-aren PRESENTZIA edo AUSENTZIA bezala adierazten da. Serotipoa zehazten baldin bada, informean gehitu. Campylobacter sp-aren BEHAKETA 41,5ºC-tan, eta medio solidoetan, kolonia bereizgarriak eratzen dituzten mikroorganismoak dira, baian ez ordea 25ºC-tan. Mugikortasun gaitasuna erakusten dute. C. jejuni, C. coli, C. lari, eta C. upsaliensis frekuentzia handiagoarekin agertzen diren espezieak dira. Ohizkoak dira garatutako herrialde gehienetan. Campylobacter spp-aren detekzioa, kontsumorako prest dauden elikagaien 25 g-tan, esanguratsua dela esaten da. Oilo haragia eta esnea dira kutsadura iturri ohizkoenak. Elikagaien tratamenduek kalte subletalak eragin ditzake Campylobacter spp-ko kideei, hori dela eta, antibiotiko batzuekiko sentsibilitate handiagoa izan dezakete, baita inkubazio tenperatura altuekiko ere. Ondorioz, kasu hauetan, beharrezkoa izan daiteke aldez aurretiko aberaste prozesu bat. Jarraibideak Campylobacter populazio batetik abiatuta, gram tintaketa bat eta akridina laranja tintaketa bat burutuko dira. Gram Mugikortasuna Akridina Laranjaren (AL) bidez: AL tanta bat isuri porta batean Tanta horretan kolonia barreiatu. Estali Fluoreszentzia mikroskopioz behatu (x100 optika erabiliz) Listeria monocytogenes-en DETEKZIOA (UNE-EN ISO 11290-1: 1997 eta UNE-EN ISO 11290-1: 1997/A1: 2005) Listeria monocytogenes gizakia kutsatzen duen Listeria familiako espezie patogeno ohizkoena da (baita animalietan ere). Mikroorganismo hau detektatzeko metodoak, berez hozte tenperaturan eta zenbait antibiotikoen presentzian (Polimixina, Anfotericina B, azido nalidixico, zeftazidima, zikloheximida) hazteko duen gaitasunean oinarritzen dira. Erabiltzen diren prozesuak hurrengoak dira: Hazkuntza soluzio selektibodun kutxatila batean zenbaketa zuzena. Gutxien erabiltzen dena da. Detekzioa > 100/g Listeria monocytogenes kopuru txiki baten detekzioa: Presentzia edo ausentzia zehaztea. Helburua: monocytogenes-en detekzioa. Jarraian burutzen diren 4 fase bidez egiten da: Aberaste primarioa medio aberaste medio hautakor batean, agente kontzentrazio gutxirekin. Bigarren mailako aberastea: aberaste hautakorra medio likido batean eragile hautakorren bitartez. (Fraser salda) Isolatzea eta identifikazioa Baieztapena Materiala eta gailuak (III. eranskina) Jarraibideak Laginaren pisaketa eta ama esekidura Ama esekidura prestatzeko, laginaren 25 g pisatu, aberaste medio hautakor primarioaren 225 ml-tara gehitu (kontzentrazio erdian dagoen Fraser salda). 1/10 proportzioa lortu ahal-izateko. Aberaste primarioa Inkubatu esekidura 30ºC ± 1⁰C-tan eta 24 ± 2 orduz. Esekidura aurreko ataletan esan bezala prestatzen da. Bigarren mailako aberastea Hasierako esekiduraren inkubazio ostean (aberaste primarioa), lortutako kultibotik 0.1 ml bigarren mailako aberaste medioaren 10 ml dituen saiodi batera transferitzen da. Kontzentrazio arruntean dagoen Fraser salda. 48 ± 2 orduz 37ºC ±1⁰C tan inkubatu. Isolaketa eta identifikazioa Aberaste primariotik hasita (kontzentrazio erdian dagoen Fraser saldarekin), 24 ± 2 orduz 30ºC ± 1⁰C-tan inkubatuta, euskarri bidez gainazaleko ereinketa burutuko dugu agorketa metodoaren bidez. Agar ALOA (Agar listeria, Ottaviani eta Agosti-ren arabera). Era berdinean jokatu bigarren ereinketa medio batekin: Agar PALCAM Bigarren mailako aberaste mediotik abiatuz, kontzentrazio arrunten dagoen Fraser salda, euskarri esteril bidez Agar ALOA eta Agar PALCAM erein. Kutxatilak buruz bera jarrita, berogailuan (37ºC-tan) uzten dira aerobiosian 24 orduz. Hazkuntza ezean edota hazkuntza gutxi ematekotan 18-24 ordu gehiagoz utzi. Aztertu kutxatilak Listeria spp. izan daitezkeen kolonia susmagarrien bila. Agar ALOAN: L. monocytogenes koloniak berde-urdinxkak dira, zirkulu ez opaku batez inguratuta. Listeria ivanovii, berde-urdinxkak dira, eta andui patogenoek, inguruan halo opakua erakusten dute. Beste Listeria batzuek, Listeria innocua esate baterako, eta beste Listeria spp batzuek, koloni berde-urdinxkak sortzen dituzte ere, baina halo opakua sortu gabe. PALCAM agarrean, Listeria monocytogenes-ek eskulina hidrolizatzen du, kolonien inguruan eraztun beltza eratuz. Listeria monocytogenes-ek ez du manitola hartzitzen, enterokoko eta estafilo bezalako kutsatzaileetatik erraz bereizten dituena; manitola hartzitzen dutenez, kolonia ingurua horixka bilakatuz. Baieztapena Baieztapenerako, hazkuntza medio hautagarrietatik Listeria spp izatearen susmagarriak diren bost kolonia hartu. Kutxatiletan, susmagarriak diren bost kolonia baino gutxiago badaude, guztiak hartuko ditugu baieztapenerako. Medio hauetatik hartutako koloniekin hurrengo frogak egingo dira: Gram edo biskositatea KOH %3: bazilo gram positibo eta disolbaezintasuna. Katalasa ekoizpena. Bildotz odol-agarrean hemolisia, ezaugarri morfologiko eta fisiologikoak eta katalasaren erreakzioak Listeria spp-aren aurrean gaudela pentsarazten badigu. Listeria monocytogenes gram positibo motako baziloa da, gainera katalasa positiboa eta beta hemolitikoa. Listeriaria monocytogenes-ekin bat datozen frogekin batera hurrengo hauek ere burutzen dira: S. aureus eta Rhodococcus equi –rekin CAMP Testa. Mugikortasuna (SIM edo mikroskopioz) Karbohidrato hartzidura azido ekoizpenarekin baina ez gas ekoizpenarekin: erramanosa, xilosa. Listeria monocytogenes, S. aureus positiboa da CAMP testan, mugikorra eta erramanosa positiboa. Emaitzen azalpena: Emaitzak Listeria monocytogenes-en PRESENTZIA edo AUSENTZIA bezala adierazten dira, ikertutako elikagaiaren pisuarekiko edo bolumenarekiko. Bacillus cereus SUSMAGARRIEN ZENBAKETA (UNE-EN-ISO 7932:2005) Bacillus cereus-en zelula begetatibo multzo handi batez kutsatutako elikagaiak gaixotasuna eragin dezakete (beherakoa, goragalea). Esporak, sukaldatze jarduera arruntetara biziraun dezakete, eta arrisku potentzial handia suposa dezakete giro tenperaturan utzitako elikagaientzat, kozinatu eta gero. Nahiz eta produktu motaren araberakoa izan, B. cereus ≥ 103 uke g denean, elikagaia kontsumorako ez egokia dela esan ohi da (ikusi araudia). Helburua Bacillus cereus susmagarri berbizigarrien zenbaketa 30ºC-tan dauden kolonien zenbaketa teknikaren bidez. Bacillus cereus susmagarriaren definizioa Hazkuntza medio hautagarriaren gainazalean koloniak sortzen dituen mikroorganismo arrunta, zeina baieztapen erreakzioetan positiboa den, saiakuntza hemen ezartzen den bezala egiten denean. Materialak Mikrobiologia laborategi batekoak. Hazkuntza medioak eta erreaktiboa zehatzak (3 eranskina). Prozedura Lagin prestaketa eta diluzio seriatuena produktuaren eta arauaren arabera. Ereinketa eta inkubaketa Laginetik 0.1 ml erein diluzio bakoitzetik MYP (PEMBA) Agar hautagarrian. Inokulua ahalik eta azkarren barreiatu/hedatu, Driglasky esteril baten laguntzaz, kutxatilaren ertzak ukitzea ekidinez. Kutxatilak estali eta utzi giro tenperaturan, 15 min, inokulua agarrak xurgatzeko. 30ºC ± 1ºC , 18-24 orduz inkubatu. Denbora tarte horretan ez bada koloniarik ikusten inkubatu beste 24 orduz zenbaketa hasi baino lehen. Kolonia zenbaketa 150 kolonia baino gutxiago dituzten kutxatilak hautatzen dira, bi disoluzio seriatu jarraituetan positiboak direnak ahal izanez gero. Kutxatila bakoitzean B. cereus susmagarriak zenbatuko ditugu. Kolonia handiak, larrosak (manitol hartzidura ematen ez bada), eta lezitinasa ekoizpena dela eta prezipitazio gune batez inguraturik (kolonia batzuetan negatiboa bada, baieztatu beharko ditugu ere). Baieztapena Azpiereindu, gutxienez 5 kolonia susmagarri, hautatutako kutxatila bakoitzetik. 5 kolonia baino gutxiago badaude, denak hautatu. Bildots-odol agarrean hemolisi froga. Baieztapenerako, hautatuko koloniak ildaska metodoaren bidez ereintzen dira. Kutxatila bat egoera aerobioetan (30ºC-tan 24 ± 2 orduz) inkubatu. Behatu kutxatilak zabalera aldakorreko hemolisi presentzia baieztatzeko. Emaitzen azalpena -Uke/g kalkulatu baieztatutako kolonia kopuruaren arabera (1 eranskina). LIZUN ETA LEGAMIEN BERZENBAKETA (FDA-BAM JARRAIBIDEA) Helburua Hazkuntza medio selektiboen bidezko lizun eta legamien zenbaketa. Hazkuntza medio hauek antibiotiko edo solutuen bitartez azidifikatuak edo formulatuak daude (glizerolez, sakarosaz), hurrengo helburuetarako: Garapen bakterianoa inhibitzeko Mindutako onddoak errekuperatzeko. Elikagai partikulen prezipitazio gutxitzeko Hazkuntza medioak helburu orokorretarako Kalitate kontrol arrunt baterako. Lizun asko, ez dira hazkuntza medio hauetan hazten, ez baitituzte beharrezko elikagaiak. Patata-Dextrosa Agarrra (PDA) Patata-Dextrosa-gatz Agarra, Rhizopus edo Mucor bezalako onddoentzako berezia, barreiadura handikoak. NaCl kontzentrazioak (75g) onddo hauen hazkuntza inhibitzen du. Malta Agar Erauzkina (5.4 edo 3.5eko pH-a, hazkuntza medioaren helburuaren arabera) Saboureaud-Dextrosa Agarra. Hazkuntza-Medio hautakorrak: Bakterioen hazkuntza hasi dadin eta onddo elikagai hondatzaileen agerpena baimentzeko: pH baxua ,antibiotikoak. Azido tartariko soluzioa. Antibiotiko gomendatuak: kloranfenic¡kol (100 μg /ml) edo Gentamizina (50 μg /ml). Biak dira esterilizagarriak autoklabean. NaCl-ako kontzentrazio altuak Mucor edo Rhizopus bezalako onddoen hazkuntza inhibitzen du. Bengala arrosa edo eta Diklorana gehitu ohi dira mizelioaren garapena gutxitzeko. DRBCA (Dicloran Rosa de Bengala-Cloranfenicol Agar). Eraldaketan garrantzitsuak diren legami eta onddoen isolatzean gomendatua. DG18 Agar (Dicloran 18% de glizerol agar): Legami xerofilikoen hazkuntzan gomendatua. Lizun zehatzentzako hazkuntza medioak: MY 50G: Malta erauzkina , %50 glukosa agarra, xerofilo estremofiloentzako, 0,70>aw. Agar Osmofilikoa, osmofilo eta osmotoleranteentzako, glukosa eta sakarosa kontzentrazio altuarekin. ANTZEMATE METODOA Lizunek gaitzetsi dituzten elikagaien azterketa zuzena Kutxatilan ereintza zuzena (desinfekzioarekin edo gabe) Kutxatilan zenbaketa zuzena. Likidoetarako den mintzean filtrazioa Fluoreszentzia mikroskopia legami osasuntsuen eta ez osasuntsuen zenbaketarako, eta ez edari (alkoholikoak) eta beste era batzuetako edarietan. Beste prozedura batzuk. Lizunen eraginez hondatutako elikagaien azterketa zuzena Lizunen eraginez hondatutako elikagaietan eta lizunen hazkuntza ikusi ahal deneko elikagaietan. Behaketa hazkuntza gertatu eta berehala egin behar da, edozein manipulaziok lizunen itxuran eragiten baitu. Lizunaren zati txiki bat prestatu euskarriaz edo zeloz, eta portan ipini behaketarako Behaketa zuzena kutxatilan 1.Laginak 5 g lagina gomendatu egiten da irina bezalako elikagai homogeneoentzat, eta 40 g labore-garau bezalako lagin ez homogeneoentzat. Hasierako 1:10 diluzioa prestatu, peptona-ur-NaCl soluzioagaz. Elikagaiaren gogortasunaren arabera stomacher-ra edo irabiagailua erabili homogeneizatzeko. Gogorra bada, laboreen kasu, 30 minutuz mantendu egiten dira diluitzailean homogeneizatu aurretik. Diluzio hamartarra egin diluitzaile berdinean -5 arte. Plaken ereintza eta inkubaketa Erein diluzioen 0.1 ml (azalera-ereintza) DRCA agar hautakorrean. Inokulua zabaldu ahalik eta lasterren. Ereintza hirukoizki egin. -Kutxatila estali eta 15 minutuz giro tenperaturan utzi, agarrak inokulua xurgatu dezan. Ilunpetan inkubatu 4-7 egunez 22-25°C-tan Gainazaleko ereintzak sakoneko ereintzak baino emaitza hobeagoak eskaintzen ditu, hazkuntza uniformeagoa da eta koloniak errazago isolatzen dira. Irakurketa 5 egun igarota, koloniak zenbatu 30-50 kolonia dituzten plaketan. Kalkulatu uke elikagai gramoko. Diluzio guztien kolonien batura zati zenbatutako kutxatiletan ereindutako produktu kantitatea (g). Legami asko badaude, 150 kolonia dituzten kutxatilak zenbatu daitezke. Ez zenbatu kutxatilak 3 egun pasa aurretik, manipulazioak eta esporen sakabanatzeak eragin dezaketen hazkuntza sekundarioa ekiditeko. Kutxatilatik kanpo zenbatu daitezke. Emaitzen adierazpena Lizunen edota legamien uke elikagai gramoko edo mililitroko. Zenbaketa petri-plakan zuzeneko ereintza bidez Forzeps baten bidez manipulatu daitezkeen elikagaiak, intxaurrak,kafea, indabak,… Garau edo intxaur bezalako elikagaientzat 100 unitate ereintzen dira. Barazkiak edo fruituak badira 1 cm x 1 cm zatiak zatitu egiten dira. Zenbait kasutan, gainazaleko desinfekzioa egin behar da, ereindu aurretik kutsatzaileak kendu ahal izateko, eta soilik elikagaia inbaditzen dituzten organismoak zenbatzeko. Kutsatzaileak produktuaren mikrobiotaren parte baldin badira eta produktura pasa badaitezke, ereintza aurretiko desinfekzioarekin eta gabe egiten da. Gainazaleko desinfekziorik gabeko elikagaiak DCRB agar kutxatilak prestatu, 10 lagin bakoitzeko. %95-ko alkoholarekin flameatutako forzepsa erabiliz, elikagai agarraren gainazalean kokatu, 5-10 zati kutxatilako (bat erdigunean eta beste 4 koadrante bakoitzean). Forzepsa flameatu zati bakoizterako. Ilunpetan inkubatu 25°C-tan 5 egunez, eta 48 ordu gehiago inkubatu estresatutako zelulak eta esporak haz daitezen. Behatu kutxatilak eta lizunen hazkuntza zehaztu infektatutako partikulen portzentaia adieraziz. Zuzenki identifikatu koloniak medioan. Desinfektatutako elikagaietan 40 g elikagai garbitu 360 ml ur % 0,1. Soluzioa analizatu gainazaleko kutsadura aztertzeko. Desinfektatu: ur txorrotaz garbitu eta sodio hipokloritoz desinfektatu: 360 ml-ko ontzi esteril batean 50 g elikagai sartu eta %.0.4 kloroz estali (lixiba komertziala, 1:10) bi minutuz agitazioaz. 100 partikula minimo. Ur destilatu esterilez garbitu. Forzepsa erabilita (%95-ko alkoholarekin flameatuta), elikagai agarraren gainazalean kokatu, 5-10 zati kutxatilako (bat erdigunean eta beste 4 koadrante bakoitzean). Forzepsa flameatu zati bakoitzerako. Ilunpetan inkubatu 25°C-tan 5 egunez, eta 48 ordu gehiago inkubatu estresatutako zelulak eta esporak haz daitezen. Behatu kutxatilak eta lizunen hazkuntza zehaztu infektatutako partikulen portzentaia adieraziz. Zuzenki identifikatu koloniak medioan Konparatu bi laginen emaitzak (desinfektatutakoa eta ez-desinfektatutakoa), lizunen hazkuntza gainazalaren kutsaduraren edo inbasioaren ondorioz gertatzen dela zehazteko LIZUNEN IDENTIFIKAZIOA Kutxatilen azterketa makroskopikoa: kolonien ezaugarriak: tamaina, forma, itxura, ehundura, pigmentuak, kolorea, aurrealdea eta atzealdea. Mizelio begetatiboa: trenkaden presentzia edo ez-egotea, hifen diametroa, adarkadurak. Konidioen egitura (konidioforoa) C Konidioak, askosporak, esklerotioak, … Azterketa mikroskopikoa (muntai hezea laktofenol urdinarekin, zinta itsaskorraren metodoa) a.Urdin-laktofenol tanta bat kokatu portan b.Orratz batekin, edo beste porta baten ertzarekin koloniaren zati bat harraskatu eta portan jarri. Espezie oso ahulentzako, koloniak zuzenki zelo batez hartu daitezke, eta portara transferitu. Porta batekin estali arretaz, burbuilak ez eratzearren. Mikroskopio optikoaz aztertu, handipen txikian, identifikaziorako onddo- elementuen bila. Identifikazio molekularra Metabolitoen identifikazio kimikoa. MIKOTOXINEN EKOIZPENA ZEHAZTEKO METODOAK Mikotoxinen ekoizpena, erauzketa eta kromatografiaz edo HPLA, ELISA. MANIPULATZAILEAK Eskuak elikagaien kutsaduraren iturri garrantzitsuak dira. Helburuak:: S. aureus-en presentzia Mikroorganismoen ezabaketan eskuen garbiketaren eraginkortasuna. Materiala: PCA aerobio totalentzako Manitol gatz agarra edo Agar Baird-Parker S. aureus-entzako Metodoak Sudurreko eta faringeko laginak Azazkalen lagina Azalaren biota: kontaktu kutxatilak, garbiketa, zinta itsaskorra Jardunbideak Gatz-soluzio esterilean bustitako eta hodiaren pareten kontra hustutako isipuarekin lagina jaso, eta dagokion kutxatilan erein (PCA edota BP). Inkubatu 37º C-tan 24-48 orduz. PCA eta BP plaken irakurketa. S. aureus-en identifikazioa. http://www.metacafe.com/watch/2650708/wash_glow_handwashing_training INGURUNEKO KONTROLA: BIOAEROSOLAK Aireko biopartikuletan aurki ditzakegun mikroorganismoak orokorrean bakterioak, lizunak eta hauen esporak dira. Populazioa oso aldakorra izan daiteke, bai kopuruan, bai mikroorganismo motan, kutsadura iturriaren eta ingurunearen arabera. Laginketa Metodoak Sedimentazioa Gainazal solido baten kontrako talka (Ciclona) Iragazpena. Beste batzuk. Kultibo medioak Organismoaren, nahi dugun informazioaren, metodoaren eta laginketa baldintzen araberakoa. Medio likidoak: Triptona-gatza, peptona-ura, BHI-rekin aberastutako gelatina tanponatua, gatz-soluzio. Laginak jasotzeko eta diluitzaile bezala erabiltzen dira. Medio solidoak: Agar nutritiboa %1.5-2-ko agarrarekin, Odol Agarra, TSA, Agar nutritiboa. Jarraibideak Sedimentazioa Aireko partikulak hautatutako medio baten eta porta baten gainazalean ezartzen dira, grabitate indarraren eta aire korrontearen arabera. Laginketa luzea behar da eta partikula handien sedimentazioaren alde egiten du. Emaitzak beste metodo kuantitatiboekin ez dira ondo erlazionatzen. AEROBIOEN ZENBAKETA 30⁰C-TAN SEDIMENTAZIO-KUTXATILAREN BIDEZ PCA plakei estalkia kendu kutsadura maila zehaztu nahi duguneko tokian, denbora tarte desberdinetan 0,5, 1, 1,5 orduetan. Inkubatu 24-48 orduz 30º C-tan. Koloniak zenbatu eta emaitzak uke/min-tan adierazi. Portak begiratu eta partikulak zenbatu. Behaketa mikroskopioaz tamaina zehazten da. Iragazpena PCA Agar eta DRBC Agar kutxatilak Germ Sampler aire-laguntzailean kokatu. 500 L aire iragazi. PCA agar kutxatilak inkubatu 24-48 orduz 30ºC-tan Agar DRBC kutxatilak 20ºC-tan 7-10 egunez inkubatu Kutsadura maila zehazteko kalkulatu uke/m3-ko. GAINAZALAK-EKIPOAK (UNE-ISO 18593:2013) Sarrera Elikagaiekin kontaktuan dauden lanabesen, lan gainazalen eta bestelako ekipoen mikroorganismoen presentzia zehaztea garrantzitsua da, bai kutsadura maila produkzioaren zehar, bai garbiketa eta desinfekzio protokoloen eraginkortasuna balioztatzeko. Helburua eta aplikazio esparrua Gainazal lauetarako arauak kontaktu-kutxatilekin egindako laginketa teknikak ditu, eta isipu edo gasak/esponjak esterilak gainazal handientzako (100cm2). Mikroorganismo bideragarriak zenbatzeko helburuarekin. Aukeratu produktua zuzenki (taula, janaria txikitzeko makinak, irabiagailuak) edo ez-zuzenki (arropak, lurzorua, paretak, aireztapen ekipoak) kutsatu dezaketen puntuak. Ez mugatu laginketa elikagaiekin kontaktu egiten duten gainazaletara. Ebaluaketa Mikrobiologikoa: laginketak eta ikerketa .mikrobiologikoak ez dute berehalako erabilpena. Errepikatutako probetatik lortutako datuen metaketak ekipo espezifikoen baldintza higienikoei buruzko irizpideak garatzea ahalbideko du. Emaitzak “joeren analisirako” erabiltzen dira. Gainera, ebaluaketa sentsoriala egin daiteke mikroorganismoen hazkuntza eta biziraupena eragin dezaketen ingurune baldintzak detektatzeko, baina begibistaz garbi dauden tokiek ere mikroorganismoak izan ditzakete. Jarraibideak GAINAZAL LAUEN ANALISIA Rodac kontaktu-plakak Lauak diren gainazaletako, edo gainazal irregularretan mikroorganismoen presentzia edo ez-egotea frogatzeko. Zenbaketak 200 kolonia baino gutxiago dituzten kutxatiletan baino ez dira fidagarriak. Metodoa: Garraio ontzietatik atera kutxatila 10 segundoz gainazaleren kontra presioa egin egoki den agar medioarekin, alboetarako mugimenduak egin barik. Berehala itxi eta garraio ontzietara bueltatu. Zenbatuko den mikroorganismo motaren arabera inkubatu. Metodo hau ez da patogenoak detektatzeko erabiliko. Zenbatu koloniak. Konfirmatu beharrezkoa bada, mikroorganismoaren arabera. Kalkulatu uke/cm2-ko (zatitu zenbatutako kopurua plakaren azalerarekin) Laminokultiboak 7-10 cm2-ko plastikozko lamina tanpoira lotuta dago. Alde bakoitzak medio bat du, mikroorganismo totalen zenbaketarako, agar elikagarri ez hautakorra, eta agar hautakorra. Laminaren azalera 1 cm2 unitatetan zatituta dago, dentsitate mikrobiarraren azalera unitateko kalkulua baimenduz. Hauek gainazalen eta lagin likidoen kutsaduraren ikerketarako erabiltzen dira- Metodoa: Lamina atera: hodiaren estalkia askatu eta lamina atera, arretaz agarra ez ukitzearren. Laginketa Gainazala: punta terminala kokatu analizatu egingo den gainazalean. Lamina estalkitik eutsi, agarra gainazalarekin kontaktu egin dezan. Zenbait segundotan presionatu, arretaz agarra gainazaletik irrist egin ez dezan. Errepikatu bigarren medioa erabiliz, ondoz-ondoko gainazalean. Lamina hodian sartu eta itxi. Likidoak:lamina likidoan sartu agarraren gainazal osoa estali arte. Likido nahikoa ez badago laminaren gainazaletik isuri. Xukatzen utzi Errotulatu: etiketan idatzi lekua, data, ordua, eta lagina garbitu aurretik edo ostean jaso egin den Inkubatu: hodia bertikalki jarri tenperatura egokian. Emaitzen irakurketa: Lamina hoditik atera eta kultibo medio bakoitzeko koloniak zenbatu. Kalkulatu uke/cm2. Interpretazioa: Hychech-arekin eskuratzen den mikroorganismoen zenbaketa kutsadura mailaren gida semikuantitatiboa da. Denbora aldi batean Hychech-aren bidezko kontrolak leku zehatz batean zama mikrobiarra ea nola aldatzen den erakusten digu. GAINAZAL EZ-LAUEN EDOTA HANDIEN ANALISIA Isipuak: bazterrentzako, tresnentzako, … Kotoizko isipuak, alginato kaltzizkoak, drakoiak,… esterilak. Komertzialki eskuragai garraio medioarekin. Torunda sistemak eta zenbait Millipore medioak ere Esponjak, gainazal handien kasuan. Zenbaketa uke/cm2 Metodo hau garbiketa prozesuen eraginkortasuna balioztatzeko erabilgarriagoa da, elikagaiek transmititutako patogenoekiko, hala nola, Salmonella edo Listeria. Emaitzek negatiboak izan behar dute beti garbiketa jarraibide zuzenak erabili ostean. Desinfektaturiko gainazaletan lan egiten bada, garbiketa soluzioan neutralizatzaile egokiak erabili beharko dira. Jarraibide Isipuak Torunda aseptikoki atera eta garbiketa tanpoitan busti. Torunda bialaren hormaren kontra presionatu soberan dagoen likidoa kentzeko. Torunda aztertu nahi dugun azalaren kontra igurtzi (20-100cm2) bi norabide perpendikularretan. Sartu torunda garbiketa tanpoian, torundaren muturra apurtuz,, bialaren barruan burua soilik uzteko. Biala laborategira baldintza egokietan garraiatu. 24 ordutan aztertu. Biala indarrez astindu. Garbiketa soluzioaren alikuotak erein, 1 eta 0.1 ml (diluzioak egin behar izatekotan) Medio eta hazkuntza baldintza egokiak erabili aztertu nahi dugun mikroorganismoaren arabera. Emaitzak azaleraren arabera adierazi behar dira, edo laginketa tokiaren arabera neurtu gabeko azalera batetik jasotzen bada. Kalkulatu uke/mL (hasierako esekidura) Kalkulatu uke/cm2 (aztertutako azalera) Ns= NFD / A N diluitzailearen uke/mL F: erabilitako diluitzaile mL A azalera cm2-tan D erabilitako diluzioaren alderantzizkoa. Interpretazioa. Aurreko esperientzietako datuen arabera. ATP BIOLUMINISZENTZIA: karga mikrobianoaren neurketa Elikagaietan dauden mikroorganismoen kopurua zeharka estimatzeko metodoa da. Bizirik dauden zelula guztiek ATPa dute, autolisiz azkar degradatzen dena zelulak hiltzen direnean. Luziferasa entzimaren eta luziferina (ipurtargitik datorrena) substratuaren presentzian, oxigeno eta magnesioarekin batera, ATPak oxiluziferinaren ekoizpena sustatu egiten du. Ondorioz, argia (bioluminiszentzia) sortzen da, luminometro baten bidez detektatu daitekeena. Igorritako argia ATP kopuruarekiko proportzionala da, beraz, bizirik dauden zelula kopuruarekiko ere. Ondorioz, neurketa biomasa zelularrarekin erlazionatuta dago (unitate kolonia-eratzailea-uke-baten ATP kantitatea 0,22 eta 1,03 fg-en artean dago). Printzipio honen erabilera nagusia elikagai industrian gainazalen higienearen monitorizazioa da. Kasu honetan, edozein jatorriko ATP (mikrobiarra edo ez) maila altuak garbiketa eskasa adierazten du. Metodo hau produktu likidoetan ATP mikrobiarraren detekzio espezifikorako ere erabil daiteke; hala nola UHT esnean, zukuetan, esne-postreetan, etab., zeinetan mikroorganismoen presentzia/eza zehaztea beharrezkoa den, edota elikagai industrian erabiltzen den uraren kutsadura ezagutu behar den. Gaur egun sistema ugari existitzen dira, zeintzuek laginak jasotzeko isipu edo eskuila tipoko gailuak erabiltzen dituzten. Luminometro portatilak ere erabiltzen dituzte, sentikorrak eta erabiltzeko errazak direnak. Hauek ATP mailaren irakurketa azkarrak (minutu bat baino gutxiago) eskaintzen dituzte (BioTrace eta bestelakoak). Honek elikagaia kutsatu aurretik Arriskuen Analisia eta Kontrol Puntu Kritikoak (AAKPK) planen zehaztutako zuzentze-ekintzak ezartzea baimentzen du. Helburua Gainazal baten garbiketa prozedura ebaluatzea. Horretarako garbitu aurretik eta ostean saio bina egingo dira, lortutako emaitza konparatzeko. Materiala Isipua erreaktiboekin eta luminometroa Lagin-hartzea Aluminiozko poltsatik isipua atera. Isipua kirtenetik hartu eta laginaren azaleratik pasa. Laginketan presio pixka bat egin isipua zertxobait tolestuz, gainazalarekin kontaktu ona izateko eta lagin esanguratsua lortzeko. Gainazal lauak: torunda ebaluatuko den gainazalaren alde batetik bestera horizontalki igurtzi. Isipua biratuz bertikalki igurtzi. Gomendagarria da frontisa 10 x 10 cm-tako azaleran egitea. Isipua hodian sartu berriro. Gainazal irregularra: laginketa metodo koherente bat aukeratu Gainazalen higienearen neurketa, Clean-Trace® Isipua bere hoditik atera eta lagina hartu. Isipua bere hodian sartu kirten urdinaren goikaldetik. Astindu 5 segundoz eta luminometroan sartu eta neurketa egin (RLU). Egoera bakoitzerako konparatu zehaztutako onarpenerako, ez- onarpenerako eta ardurarako mugekin. ONTZIAK Helburua Elikagai likidoetarako den ontzi baten barnealdearen kutsadura mailaren ebaluazioa. Materiala Garbiketa soluzioa eta hazkuntza medioak ikertu beharreko mikroorganismoaren eta edukiontziaren arabera. Metodoa Gehitu garbiketa soluzioa edukinontzi barnealdera (bolumena neurriaren arabera 20- 100 ml). Edukiontzia astindu. Garbiketa soluzioa analizatu (10 ml plaketan banaturik). Bolumen handiak eduki ezkero, filtratu daiteke. Hazkuntza medio eta inkubazio egoera egokiak aukeratu aztertu beharreko mikroorganismoaren arabera. Adibidez, PCA edo VRBA edo beste hazkuntza medio bereizgarri batzuekin. Koloniak zenbatu eta edukiontzi barnealdean dauden kolonien kalkulua egin. Interpretazioa Mikroorganismo mota eta kopurua kontutan izan. Motak narriadura jatorrian garrantzia izan dezake. Kopuruak txikia izan behar du. Kasu batzuetan, ontziratze aseptikoan bezala, pauso garrantzitsua izan daiteke. Ur, esnearentzat estandarrak argitaratuta: 1 uke edo gutxiago edukiontziaren ml- ko, edo ez uke bat baino gehiago elikagaiarekin kontaktu gainazal cm2-ko. Ez koliformeak. PROZESAMENDU SISTEMAK (ur-bideak, ur-biltegiak, betetzaileak…) Ur bolumen handiak erabiltzen dira, beroaz edo kloroaz esterilizatuak (25mg/l, 10 min-z utzi eta %10-eko sodio tiosulfatoz neutralizatu). Sistemara ur bolumen nahikoa gehitzen zaio. Litro 1 kontrol bezala uzten da. Hasierako ur laginak jasotzen dira, sistemako puntu desberdinetan, hasieran eta amaieran, barne. Ur bolumen handietarako filtrazio sistemak erabiltzen dira. TENPERATURAREN ERAGINA MIKROORGANISMOEN HAZKUNTZAN ELIKAGAIETAN Helburua, medio solidoko zenbaketaren bitartez, uke konpuruaren aldakuntza baieztatzea da, bero-tratamendu desberdinen ostean. Laginak: Escherichia coli, Bacillus spp eta Staphylococcus esekidurak. Tratamentua Saiodia: Hozte tenperatura (-6-taraino erein). Erreferentzi baliotzat hartuko dugu. Saiodia: Ingurugiro tenperatura (-6-taraino erein). Saiodia: Pasteurizazioa (62,8°C / 30min, 72ºC 15 seg) (-4-taraino erein) Saiodia: Esterilizazioa (0 erein) Saiodia: Izozketan (-6 taraino erein) Metodologia Peptonadun uran, diluzio seriatuak egiten dira erabilitako tratamenduen arabera. coli eta Staphylococcus TSA kutxatiletan ereiten dira mikrotantaren teknikaren bidez (25µl diluzio bakoitzetik). Bacillus gainazalean ereiten da (0.1 ml diluzio bakoitzetik). 37°C 24-48 orduz inkubatu. Koloniak eta uke/ml-ak zenbatu tratamenduen aplikazioaren ostetik. Tratamenduen eta mikroorganismoen emaitzak baieztatu. pH-AREN EFEKTUA MIKROORGANISMOEN HAZKUNTZAN ELIKAGAIETAN Helburua, mikroorganismoen hazkuntzan pH-ak duen eragina behatzea da: E. coli, Vibrio, Saccharomyces. Ikertutako mikroorganismo bakoitzaren esekidura TSB saiodietan inokulatuko da (TBS saiodiak pH baldintza desberdinak izango dituzte (3- 12). Saiodien inkubazioaren ondoren (inkubazioa 37ºC eta 24 orduz ematen da), hazkuntza mikrobiarra medioaren uhertasunaren bidez neurtuko da. Salmonella spp REN DETEKZIOA PCR BIDEZ Hazkuntza teknika arruntek egun kopuru anitz behar izaten dituzte mikroorganismoaren identifikazioa burutu ahal izateko, eta zaila da medioetan hazten ez diren edota gaizki hazten diren mikroorganismoen identifikazio egitea. PCR-aren erreakzioak, azken mikroorganismo hauen identifikazioa baimentzen du, eta gainera identifikazioan ematen den denbora nabarmenki jaisten du, eta geroko anduien desberdintzean ere lagunduz. PCR-a mikroorganismoetatik erauzitako material genetikoaren in vitro anplifikazioan datza, DNA polimerasaren laguntzaz. Erreakzioa 3 pausotan ematen da, anplifikazio ziklo osoa osatzen dutenak. Zikloak behin eta berriz errepikatzen dira, eta bakoitzean aurreko zikloan zegoen eta anplifikatu nahi den material genetikoaren bikoizketa ematen da, anplifikazio esponentziala emanez. Anplifikazioarekin hasi aurretik, anplifikatu beharreko itu-sekuentzia identifikatzea nahitaezkoa da. Nahiz eta anplifikatu beharreko sekuentzia ezezaguna izan, sekuentziaren ertzetan dauden nukleotidoak ezagutu egin behar dira. Ertzetako sekuentzia hauek “primers” edo abiarazleak diseinatzeko beharrezkoak dira, 20 nukleotido inguruko sekuentziak direnak. Behin abiarazleak diseinaturik ditugunean, anplifikazioa eman dadin beharrezko pausoak, desnaturalizazioa, hibridazioa eta luzapen faseak dira. Erreakzioa programa informatikoen bidez modelizatu daiteke. Gure departamentuan praktika hauetarako programa bat garatu da (http://insilico.ehu.es/edu/PCR_es). Praktika honetan arazoa sortzen duen laginetik abiatuta, hurrengo egingo dugu: Salmonella edo E. coli-ren aberaste primarioa, peptonadun ur tanponatuarekin. 24 orduz , 37ºC-tan inkubatuz. Aberaste saldatik, hurrengoari ekingo diogu: DNA erauzketa Salmonella edo Escherichia coli interes sekuentzi anplifikatu Agarosa gelean anplifikatutako fragmentuen behaketa Materiala Eppendorf hodiak. PBS tanpoia Eppendorf zentrífuga PCR erreaktibo nahastura Termoziklatzailea Agarosa gela eta kargatzeko tanpoia Energia-iturria Irudi analizatzailea eta kamera Prozedura DNA erauzketa bero bidez (Prozesu entzimatiko eta kit komertzialen bidez egin daiteke). Ependorff batean, aberaste salda primariotik 1 ml hartu. Irakite bidez DNA erauzketa burutu (10 minutu) Zentrifugazioa 12.000 rpm 1 min eppendorf saiodietan. Zelula hondakinak saiodi ondoan geratuko dira eta DNA gainjalkinean. DNA berreskuratu xurgapenez (500 µL gehienez) eta saiodi berri batera transferitu. PCR-a Saiodiak errotulatu 40 µL erreaktibo nahastea edo Master Mixa (ura, tanpoia, MgCL2, nukleotidoak, abiarazleak eta DNA polimerasa) PCR hodietan banatu. Saiodi bakoitzari DNA 5 µl lagin gehitu. Saiodien artean kontrol positiboak eta negatiboak egon behar direla kontuan hartu. Kontrol positiboak anplifikatu beharreko sekuentzia tartea edukiko du, Negatiboak ordea ez du edukiko (Ur desionizatu esterila). Bi kontrolak laginak balira bezala tratatzen dira eta master mixa gehitzen zaie.). Termozikladorean anplifikazioa martxan jarri. Aurretik programazio egokia hautatu: Lehenik: 94ºC-tan, laginetako DNA 5 minutuz guztiz desnaturalizatzen da. Ondoren 30 ziklo, hurrengo baldintzetan burutzen dira : Desnaturalizazioa : 94ºC 45 seg Hibridazioa: 52ºC 45 seg Luzapena: 72ºC 2min Azkeni 4ºC-tara jaitsarazten da anplifikatutako ongi manten dadin. Agarosa gelan elektroforesia TBE tanpoian, %1-ko agarosa gela prestatu. Nahastura mikrouhinean pixka bat berotu, agarosa guztiz disolba dadin. Ondoren hoztu 50ºC-taraino gel red delako koloratzailea gehitzeko (10000x soluzioa): 10 µl 100 ml agarosa nahasturan. Agar nahastura moldean isuri, aurretik orrazia jarrita duelarik, eta gelifika dadila utzi. Gelifikatzen denean elektroforesi ontzian jarri eta TBS tanpoiaz estali. Lagin prestaketa: 20 µl lagin, 5 µl urdin coomasie tanpoiarekin nahasten dira. Lagin prestatu berriak kontu handiz eta pipetaren laguntza orrazia kentzerakoan geratzen diren putzuetan jarri. Tarte bakoitzean 15 µl lagin. 100 bp-tako patroia prestatu. 5 µl patroi, 10 µl TBE-rekin nahasten dira. Patroi prestatu berria putzu batean pipeteatu Elektroforesia martxan jarri. 100 V-tan 30 min. Behin denbora pasata, gela argi ultramoreetan begiztatu DNA bandak ikus daitezen. Argazkia atera. Banden tamaina kalkulatu jarritako patroia erreferentzi bezala edukiz. i) Emaitzen azalpena: anplifikazioa badago, eta ikusten den banda Salmonella edo coli-k duten sekuentzia baten tamaina badu, DNA emaitza positibo bezala interpretatuko da. ELISA PROZEDURA: TOXINEN DETEKZIOA Antigorputzek beraien antigenoekiko duten espezifikotasunak oso erabilgarriak bilakatzen ditu, detekzio, purifikazio, edota kuantifikazio lanetarako. Edozein makromolekula eta sustantzi kimikoen aurka antigorputzak sortzea posible dela eta, antigorputzak erabiltzen duteneko teknikek disoluzio batean dauden molekula edo zelula desberdin guztiak ikertzea baimentzen dute. Antigorputz monoklonalak sortzeko metodoak ia edozein espezifizitateko antigorputzak sortarazteko gaitasuna emendatu zuen. Elikagai mikrobiologian sandwich eran erabiltzen dira, fase solidoan bakterio patogenoak antzemateko, baita sortarazten dituzten toxinak detektatzeko ere. Beharrezkoa da laginen aurreaberastea edo toxinen eta mikotoxinen erauzketa burutzea. Sistema komertzialak: TECRA®, TRANSIA®… Helburua: Elikagai erauzkin batean toxina presentzia egiaztatzea Teknika: Gure laborategikoa, estandarra. Beharrezko materiala 1.Poliestirenozko mikrotitulazio plakak 2. 100 μl-ko mikropipetak eta puntak. Multikanal mikropipeta garbiketak burutzeko. 3. Plaka irakurgailua. Filtro egokidun kolorimetroa (begi hutsez irakur daiteke). Tanpoiak/Erreaktiboak Garbiketa tanpoiak: Fosfato tanpoia (PBS) eta Tween 20 (% 0.05ean). Toxinaren aurkako antigorputzak (mikrotitulazio plakan). Konjugazioa: Entzimari konjokatutako antigorputza (peroxidasa) Entzimaren substratua: OrtoPhenilDiamina (OPD) %0,04-ra gehi substratua (hidrogenoaren peroxidoa H2O2, %0,012-ra) Prozedura Laginak: Elikagai erauzkina 1. Antigorputzaren adsortzioa euskarri solidoari (100 µl putzuko). 2. 37ºC-tan inkubazioa 15-30 min.Giro hezean. 3. PBS + Tween 20 garbiketak. 4. Kontrolen gehipena eta ikertu beharreko laginarena: antigenoa. Laginaren kontrol positibo eta negatiboak ere gehitu. 5. 37ºC-tan inkubazioa 15-30 min. Giro hezean. 6. PBS + Tween 20 garbiketak. 7. Antigorputz konjokatuaren gehitzea (antigorputz + peroxidasa) 8. 37ºC-tan inkubazioa 15-30 min. Giro hezean 9. PBS + Tween 20 garbiketak. 10. OrtoPhenilDiamina (OPD), %0,04-ra, + substratu (Hidrogeno peroxidoa %0,012an eta prestatu berria) soluzio kromogenikoaren gehikuntza. Giro tenperaturan eta iluntasunean 15-30 minutuz inkubatu. Erreakzioaren irakurketa. Kolore garden –anbartik marroi kolorerako aldaketaren behaketa, (begi hutsez) antigenoaren presentzia adierazten duena. Espektrofotometroaren bitartez, 490 nm uhin luzeran 0.001 eta 2.00-ko dentsitate optikoak desberdintzea baimentzen duena, cut-off-a kalkulatuz era horretan positibok negatiboetatik bereiztea lortuz. Cut-off edo mozte puntuaren balioa: kontrol negatiboen batazbestekoa +3SD. ELIKAGAIETAN GARRANTZITSUAK DIREN PROTOZOEN ETA HELMINTOEN BEHAKETA Protozooak Toxoplasma gondii Ballantidium coli, trofozoitoak Entamoeba histolytica, kisteak eta trofozoitoak Sarcocystis Giardia lamblia, kisteak Helmintoak Anisakis Fasciola hepatica Taenia solium, zistizerko Diphylobotrium latum, proglotides helduak Trichinella spiralis muskuluan EGINDAKO PROBEN ETA SAIAKUNTZEN TXOSTENA Elikagaien analisi mikrobiologikoetan lortutako emaitzak txosten-profesional baten formatuan aurkeztu behar da. Analisia egiten duen enpresaren datuak Bezeroaren identifikazioa Laginaren datuak: aztertutako elikagaia edo lagina Erregistro zenbakia Lagina mota Bestelako datuak: formatua, sorta, iraungipena, … Analisiaren arrazoia: saiakuntza edo probaren helburua (gertakari baten ikerketa, aldizkako kontrola, …) Nork jaso duen Laginketa prozedura (PNT /bestelakoak) Data: Laginketa eta laborategian hartzea Analisien hasierako eta bukaerako datak Txostenaren data Egindako probak eta saiakuntzak (taula). Analizatutako parametroak Emaitzak Erabilitako Prozedura (Erabilitako prozedura normalizatuta) Emaitzetan eragin dezaketen jazoerak Laginen analisirako metodoak. Laginari dagokion araudia. Irizpide mikrobiologikoak (erreferentzia, behar denean) Emaitzetatik eratorritako emaitzak. Emaitzak ulertzeko erabilgarri diren taulak zein grafikoak erabil daitezke. Analisiaren arduradunaren sinadura. I. ERANSKINA. KUTXATILETAN EGINDAKO ZENBAKETARAKO OINARRIZKO GIDA (UNE-EN ISO 7218:2008/A1:2014) Kasu orokorrak Kolonia totalen kopuru maximoa (tipikoak eta atipikoak) hobe 300 kutxatilako. Kolonia tipikoen edo susmagarrien kopuru maximoa 150 kutxatilako Emaitzak baliagarriak izateko, zenbaketa 10 kolonia minimo dituen kutxatila batean egin behar da. Bereizte daitezkeen koloniak zenbatu. Kolonia totalen edo tipikoen zenbaketarako kasu orokorra. Dauden mikroorganismoen N kopurua elkarren segidako bi diluzioen batez besteko ponderatu bezala kalkulatu egiten da. N= ∑ c/ 1,1.d.v (diluzio bakoitzetik kutxatila bat erein denean) N= ∑ c / ( n1) + (0,1. n2) . d.v c: hautatutako elkarren segidako diluzioen kutxatiletan zenbatutako kolonien batura, zeinetan gutxienez batek 10 kolonia minimo dituen n1, n2= zenbatutako kutxatila kopurua, lehenengo eta bigarren diluzioan, hurrenez hurren d = n1 diluzioa edo 1 diluitu bariko laginetan n1 = lehenengo diluzioa Plaka guztietan <10, kontaketa baxua. d = lehenengo zenbaketaren diluzioa Kolonien kopurua ≥ 4 bada: prozedura orokorra jarraituz zenbatu egiten da, eta balioztatutako zenbaketaz (NE) informatu egiten da, zehaztasun txikiagoa duena. NE = ∑ c /n d.v. Kolonien kopurua < 4 bada (1-3 kolonia), emaitza mikroorganismoen presentzia da. Presentzia edo < 4 /nvd bezala adierazten da. Ez dago koloniarik Zenbaketa <1/d V . mikroorganismo / ml edo g, <DL bezala adierazi DL (Detekzio limitea) Kasu bereziak (araudia kontsultatu) Zenbaketaren zehaztasuna zenbatutako kolonien araberakoa da Konfiantza-mugak 95 %: 2 s= 2 √x 10 kolonien zenbaketarako: ± %50 30 kolonien zenbaketarako: ± % 37 300 kolonien zenbaketarako: ±% 12 500 kolonien zanbaketarako: ± %9 Metodoak emaitzen identifikazioa eskatzen duenean: a: UKE /g edo UKE/ ml a = b x C /A b: Analizatutako kolonietatik (A) egiaztatutako kolonien kopurua. A: Analizatutako koloniak, 5 normalean C: Zenbatutako kolonia susmagarrien kopurua II.ERANSKINA. MPN KALKULUA (ISO 7218.2007/Amd. 1: 2013) FORMULA OROKORRA NMP /g edo mL = P/ √(NT) P = hodi positibo kopurua N = hodi negatibo guztien laginaren g edo mL totalak. T = laginaren g totalak hodi guztietan NMP kalkulatzeko hodien aukeraketa Hodien konbinaketen probabilitatearen arabera 3 maila bereiz ditzakegu Hodien hautaketa: Aukeratu 1. mailako segidako hiru diluzioen konbinaketa 1. mailako konbinaketa baino gehiago izatekotan, hodi positibo gehiago dituena erabili. 1. mailako konbinaziorik ez eukitzekotan, 2. Mailakoa aukeratu 2. Mailakoa ez eukitzekotan, 3. mailakoa Taulan 1 eta 2 mailak soilik agertzen dira. Programa informatikoak erabili. MPN KALKULUA (FDA-BAM) MPN kalkulurako hodien aukeraketa. Hodi guztiak positibo dituzten diluzioak Diluzio altuena aukeratu eta segidakoak(3 3 2 0 0) Ez dago hodi guztiak positibo dituen diluziorik Aukeratu emaitza positiboa duen diluzioa tartean duen konbinaketa 0 0 1 0 0 Emaitza positibo bat aukeratutako hiru diluzioetatik altuenaren segidan. Gehitu positibo kopurua diluzio altueneko diluzioari (3 2 1 1-3 2 2) Hodi guztiak positiboak badira Aukeratu diluzio altuenak eta adierazi >konbinaketari dagokion MPN-ri (3-3-2 o 5-5-4) ERANSKINA. ELIKAGAIEN ANALISI MIKROBIOLOGIKORAKO ERABILITAKO MATERIALA Mikrobiologia laborategi batekoa, ondorengoa barne: Balantza grabimetrikoa Probeta esterilak (250 mL) Homogenizatzailea Homogenizatzailerako boltsak Vortex-a Guraizeak, bisturia, espatulak... Saiodi esterilak Behin erabiltzeko pipeta esterilak (1 eta 10 mL) Erein euskarri eta Driglasky euskarri esterilak Pipeta automatikoak Pipeta automatikoentzako punta esterilak Inkubazioetarako berogailuak Autoklabea (121 ± 3) ºC Matrazeak eta ontzi esterilak Fluxu laminarreko ganbara KULTIBO MEDIOAK ETA ERREAKTIBOAK Mikroorganismo bakoitzerako zehaztutako medio espezifikoak BIBLIOGRAFIA UNE-EN ISO prozedura desberdinak ISO prozedura desberdinak FDA-BAM. Bacteriological Analytical Manual [Online] http://www.fda.gov/Food/FoodScienceResearch/LaboratoryMethods/ucm2006949.htm
