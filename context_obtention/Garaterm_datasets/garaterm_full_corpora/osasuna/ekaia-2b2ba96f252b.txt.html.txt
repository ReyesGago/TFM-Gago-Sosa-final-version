142 Ekaia, 2020, 38, 141-153 Naiara Abendaño, Martin Bilbao-Arribas, Maitea Ortega, Endika Varela-Martínez, Begoña M. Jugo 1. SARRERA 1.1. Txertoen eboluzioa Txertoen lehenengo deskribapena Edward Jenner mediku ingelesak egin zuen 1790eko hamarkadan, giza baztangaren aurrean behi baztangaren birusa inokulatu zuenean, immunizazioaren fenomenoa aurretik ezaguna bazen ere [1]. Harrezkeroztik, aurrerapen ugari egin dira, eta, gaur egun, txertoak gaixotasun infekziosoen aurkako metodorik eraginkorrenak dira. Azken hamarkadetatik hona txertoen eraginkortasuna zabal eta sakon ikertu eta egiaztatu da. Gaixotasun infekziosoei aurre egiteko, eritasuna eragiten duen mikroorganismo bera edo horren azpiunitate bat inokulatzen da, antigeno deritzona. Historian zehar antigenoak aldatuz joan dira, eta orain 2 estrategia nagusi daude antigenoak erabiltzeko: batetik, patogeno osoak (inaktibatutako edo ahuldutako patogenoak), eta, bestetik, patogenoen zatiak (patogenoen azpiunitateak eta antigeno purifikatuak), laguntzaileekin edo laguntzailerik gabe [2] (1. irudia). Denborarekin, txertoen immunogenizitatea gutxituz joan da, ahuldutako patogenoren bat erabili beharrean horren azpiunitateren bat erabiltzen delako, eta horrek organismoan duen eragina murrizten du (1. irudia). Immunogenizitatearen gutxipen hori laguntzaileen bidez emendatu da, arriskuak murriztuz. 1. irudia. Txertoak erabilitako agente patogenoaren arabera sailkatzen dira. Agente horien artean ahuldutako edo inaktibaturiko patogenoak, azpiunitateak, purifikaturiko antigenoak bakarrik edo laguntzaileekin batera daudenak. Pasquale et al.-etik moldatua [2]). https://doi.org/10.1387/ekaia.21400 143 Aluminiodun txerto-laguntzaileen eraginaren azterketa sistemen biologiaren bidez 1.2. Aluminioa laguntzaile gisa Laguntzaileen aurkikuntza 1920ko hamarkadan gertatu zen, Alexander Thomas Glenny immunologoak aluminioaren ezaugarri immunoestimulatzaileaz ohartu zenean [3]. Aluminioaren gehikuntzak antigorputzen ekoizpena emendatzea lortu zuen eta arrakasta hori dela-eta txertoetako laguntzaile garrantzitsuena jotzen da. Komertzialki eskuragarri dauden aluminio-laguntzaile motak aluminio hidroxidoa, aluminio fosfatoa eta aluminio sulfatoa dira. Haren erabilera giza eta animali txertoetan asko hedatu da (batez ere aluminio hidroxidoa), horien kostua txikia delako eta segurtasun historia luzea dutelako [4]. Gizakian, esaterako, B hepatitiserako, A hepatitiserako, tetanoserako, pneumokokorako edo H. influenzaerako txertoetan erabiltzen da. Aluminioa antigenoaren efektua iraupen luzekoa izan dadin inokulatzen da, baina horrek bi arazo ditu: erantzun immunea eragitea arriskurik ez dagoenean eta aluminioa nerbio-sistemara iristea [5]. Nahiz eta 90 urte luzez erabili izan diren, ez dago adostasunik aluminiodun laguntzaileen ekintza-mekanismoari buruz, eta ez da guztiz testatu zer eragin kaltegarri izan dezakeen aluminioak ehun edo organo-sistemetan [6]. 1.3. Aluminioaren ekintza-mekanismoa Aluminioak erantzun immune humoral indartsua eragiten du antigenoen espezifikoak diren antigorputzen bidez. Aluminioak laguntzaile gisa duen efektua azaltzeko hainbat mekanismo proposatu dira (2. irudia). Alde batetik, aluminio laguntzaileak duen ezaugarrietariko bat noduluen eraketa da, txertaketa-gunean sortzen dira, eta antigenoak bertan gordetzen dira epe luzean zehar askatzeko. Noduluen eraketan oinarritutako teoriari «biltegi-teoria» deritzo. Hala ere, ikusi da prozesu hori ez dela ezinbestekoa aluminioak bideraturiko erantzun immunean [7]. Bestalde, NLRP3 inflamasomak aluminioak duen efektuan paper garrantzitsua izan dezake. Ikerketa batean ikusi zuten NLRP3 gutxi zuten saguetan aluminioak eragindako IL1B-ren jariaketaren eta II. klaseko MHC antigenoen adierazpenaren murriztapena gertatu zela aluminioa injektatu eta gero [8]. Gainera, aluminioak bideratutako antigeno espezifikoen aurkako G1 immunoglobulinak eta nodulu linfatikoetara antigenoak garraiatzen dituzten monozitoen murriztapena gertatu zen. Beste ikerketa batek, aldiz, ez zuen hipotesi horren alde egin, zeren giza serumaren albuminaren injekzio intraperitonealaren ondoriozko aluminio menpeko albuminaren aurkako antigorputzen emendioan ez zen inflamasomaren beharrik izan [9]. Noduluen eta inflamasomaren hipotesiez gain, beste zenbait teoria proposatu dira aluminioaren efektua azaltzeko. Alde batetik, ikusi da zelulaazalean dauden TLR hartzaileak aluminioaren bitartez aktibatu daitezkeela eta horrek NF-κB estimulatzen duela [10]. Bidezidor horren aktibazioak ze- 144 Ekaia, 2020, 38, 141-153 Naiara Abendaño, Martin Bilbao-Arribas, Maitea Ortega, Endika Varela-Martínez, Begoña M. Jugo lula immuneen transkripzio-programa osoa aldatzen du patogenoen aurka borrokatzeko fenotipo batera pasatzeko [11]. Bestalde, aluminioak interleukina 4-ren (IL4) ekoizpena emendatzen du, zeinak linfozito T laguntzaile bakunak Th2 fenotipora desberdintzatzera bultzatzen baititu. Horretaz gain, aluminio-gatzek eragindako azido urikoaren eta DNAren askapenak kanpoko arrisku-seinale gisa (DAMPs, Damage-associated molecular patterns) joka dezake, erantzun immunea hobetzen duen alarma eta hantura aktibatuz. Aurreko hipotesiek aluminioaren efektua guztiz azaltzen ez dutenez, azken hipotesi bat plazaratu da, Syk-PI3 kinasaren bidearen aktibazioarekin erlazionatua [12]. Horren arabera, hartzaile-independente den modu batean, aluminioak mintzeko lipidoen berrantolaketa eragiten du [13], Syk-PI3 kinasarekiko independentea den hartzailea aktibatuz, eta PGE2ren ekoizpena eragiten du, hanturaren bitarteko garrantzitsu bat. Beraz, aluminioak laguntzaile gisa duen papera ulertzeko proposatu diren hipotesi horiek aluminioaren menpeko erantzun immunean parte hartzen seinale desberdin ugari daudela aditzera ematen dute (2. irudia). 2. irudia. Aluminioaren ekintza-mekanismoak. A. antigeno bilketaren emendioa, B. inflamasomaren aktibazioa, C. azido uriko kristalen bidezko Syk-PI3 kinasaren seinalizazio-bidearen aktibazioa, D. zelula hilek jariaturiko D NAren eta azido urikoaren ezagutza minari elkarturiko molekula-patroien bidez (DAMPs), E. zelulen bilketa txertaketa-gunean eta F. Toll-like hartzaileen aktibazioa. Puntu gorriak: aluminio-gatzak antigenoekin. Triangelu gorriak: antigenoak. Pellegrino et al.-etik moldatua [14]. https://doi.org/10.1387/ekaia.21400 145 Aluminiodun txerto-laguntzaileen eraginaren azterketa sistemen biologiaren bidez 1.4. Aluminioak laguntzaile gisa eragindako kalteak Aluminioak erantzun immunean dituen onurak frogatzen dituzten ikerketez gain, badira horren aurka egiten dutenak eta aluminioa bezalako konposatuen erabilerak dituen eragin negatiboak azpimarratzen dituztenak ere [15]. Eragin negatibo horien artean gaixotasun autoimmuneak, eta muskulu eta nerbio-sistemako kalteak daude, segurtasun handiagoko laguntzaileen beharra nabarmendu dutenak [16]. Aluminioak neurotoxikotasuna eragin dezake, hala nola DNAren egonkortasuna aldatuz, oxigeno espezie erreaktiboen emendioa eta neuronen heriotza zelularra bultzatuz [17-19]. Gizakietan, proposatu da aluminioak eragindako sistema immunearen gaineko sustapena dela gaixotasun autoimmune batzuen eragilea. Animali ereduekin egin diren hainbat ikerketak adierazi dutenez, aluminio hidroxidoa duten txertoek ehunetan kalte lokalak sortu eta Miofaszitis Makrofagikoa (MMF), Golkoko Gerraren Sindromea (GWS) eta antzeko aldaketa neurologikoak eragin ditzakete. Horretaz gain, ikusi da aluminioaren eraginpean jartzean giza funtzio neuronalak kaltetu daitezkeela, eta, horrela, aluminio-esposizioa zenbait neuroendekapenezko gaixotasunekin erlazionatu da, besteak beste, alzheimerrarekin, alboko esklerosi amiotrofikoarekin, dementziarekin edo Parkinson gaixotasunarekin [20, 21]. Azken urteetan albaitaritza arloan eginiko ikerketa batzuek aluminio hidroxidoa laguntzaileen bidez induzituriko sindrome autoimmunearekin (ASIA) erlazionatu dute, aluminio hidroxidoa duten txertoen txertaketa jarraituaren ondorio gisa [22]. Luján eta laguntzaileek egindako ikerketan, ardiek kalte neurologikoak eta hantura erreakzioak jasan zituzten. Horrek aluminioaren eragina aztertzeko ardia animali eredu gisa erabiltzea ahalbidetzen du. 2. TxERTO-LAGUNTZAILEEN SINADURA MOLEKULARRA 2.1. Azterketa molekularreko metodoak: RNA-seq Gaur egun RNAren adierazpena aztertzeko teknika nagusia RNAren sekuentziazioa (RNA-seq) da. Microarray-ak teknika oso erabiliak izan dira genomikan, baina sekuentziazioak lekua kendu dio transkriptomen kuantifikazioa eta analisia egiteko [23]. Izan ere, sekuentziazioa gai da aztertzeko ehun batean adierazten ari den RNA guztia, hau da, transkriptoma osoa. Gene-adierazpen mailak eta zinetikak informazioa ematen dute immunizazioaren osteko prozesuetan geneen parte-hartzeari buruz. Hala ere, RNA-seq-ak erronka berriak sortu ditu, lortutako datu kantitate handiak metodo konputazionalen bidez tratatu behar direlako software desberdinak erabiliz [24]. 146 Ekaia, 2020, 38, 141-153 Naiara Abendaño, Martin Bilbao-Arribas, Maitea Ortega, Endika Varela-Martínez, Begoña M. Jugo RNAren sekuentziazio prozesua hurrengoa da (3. irudia): Lehenengo fasean, RNA erauzten da. Bigarren fasean, RNA alderantzizko transkriptasa bidez cDNA bihurtzen da. Azkeneko fasean, cDNA sekuentzia horiek sekuentziatzen dira. Ondoren, analisi bioinformatikoen bitartez sekuentziak erreferentziazko genomarekin lerrokatzen dira, eta adierazpena kuantifikatzen da. 3. irudia. RNAren sekuentziazio (ezkerrean) eta azterketa (eskuinean) prozesua. Lehenengo, RNA ehunetik isolatzen da. Bigarren, RNA cDNA bihurtzen da, eta adaptadoreak gehitzen zaizkio muturretan PCR bidez anplifikazioa egiteko. Azkenik, sekuentziazioa egiten da, eta lortutako sekuentziak analizatzen dira. Analisiaren lehenengo pausoa lorturiko sekuentziak erreferentziazko genomekin lerrokatzean datza. Bigarren pausoa gene bakoitzaren espresio-maila aztertzea da. Azkeneko analisietan, laginen arteko adierazpen desberdintasunen azterketa egiten da. Kukurba et al.-etik moldatua [25]. 2.2. Sistema mailako hurbiltzeak Sistema mailako hurbiltzeak hainbat txerto-laguntzailek eragindako erantzun immunea aztertzeko erabili izan dira, horien artean aluminio-gatzak. In vitro egindako ikerketek laguntzaileek pizten dituzten markatzaileak zelula mota zehatzetan aztertzeko balio badute ere, sistema immuneko https://doi.org/10.1387/ekaia.21400 147 Aluminiodun txerto-laguntzaileen eraginaren azterketa sistemen biologiaren bidez zelulen arteko elkarrekintzen konplexutasuna dela-eta in vivo egindako ikerketak beharrezkoak dira [26]. Laguntzaileek transkriptoman duten eragina microarray bidez aztertu zen lehenbizikoz. Saguen muskuluan injektatutako hainbat txerto-laguntzaileren arteko konparazioan guztiek gene-talde amankomun bat doitzen zuten, zeinak zitokina eta itsaspen-molekulen geneak baitzituen [27]. Hala ere, aluminioak besteek baino ahalmen apalagoa erakutsi zuen sistema immunea pizteko. Beste ikerketa batean ere erakutsi zen aluminioaren ahalmen immunokitzikatzailea txikiagoa zela beste laguntzaileekin konparatuta eta Th2 erantzunaren gene-markatzaileak gainadierazita zeuden [28]. RNAseq teknika saguen odolean eta nodulu linfatikoetan erabili zuen antzeko ikerketa batean ere, aluminio-gatzek eragin txikiena zuten transkriptoman, nahiz eta amankomunean izan beste laguntzaileekin erantzun immunearekin lotutako geneak eta gongoil linfatikoko B eta T zelulen erantzuna [29]. Transkriptomika eta proteomika uztartuz, aluminioak homeostasiarekin eta sistema immunearekin lotutako geneak doitzen dituela ikusi dute [30]. Gainera, bi mekanismo berrirekin erlazionatu dute: IFNγ zitokinaren gainadierazpena, Th1 erantzunaren seinale, eta IFNβ zitokinaren gainadierazpena, DAMP seinaleztapenaren eraginez segur aski. Aluminio-gatzek eragindako erantzun immunea Th1 eta Th2 seinaleak edukitzea aurretik deskribatua badago ere [31], horrek konplexutasun handiagoa dakar eragin-mekanismoak argitzeko bidean. 3. ARDIETAN EGINDAKO ESPERIMENTUAK Euskal Herriko Unibertsitatean egindako ikerketa honetan transkriptomaren sekuentziazio osoa burutu zen ardien odoleko zelula mononuklearren gene-adierazpenak in vivo aluminiodun laguntzaileen aurrean nola erantzuten zuen ikusteko [32]. Ikerketa honen berezitasuna da epe luzeko esperimentua izan zela, aluminioaren eragin-mekanismoa aztertzeaz gain txertaketa errepikatuaren segurtasuna ebaluatzea ahalbidetzen duena. Bildotsek larruazalpeko injekzio paraleloak jaso zituzten aluminiodun txerto komertzialekin edo aluminio-laguntzaile kantitate baliokidearekin soilik, 16 hilabetez. RNA-seq teknikaren bidez sekuentziatu zen esperimentuaren hasieran eta bukaeran talde bakoitzean. Tratamendu bien ondoren 2.473, 2.980 eta 429 desberdin adierazitako gene identifikatu ziren txertatutako animalietan, laguntzailea jaso zuten animalietan eta bi taldeen arteko konparazioan esperimentuaren bukaeran, hurrenez hurren. Konparazio bakoitzaren gene esanguratsuenen artean hanturarekin eta erantzun immunearekin erlazionatutakoak zeuden. Txertatutako taldean, DNAren konponketarekin, zelula barneko seinaleen transdukzioarekin, zitokinen produkzioaren erregulazioarekin eta antzeko terminoekin lotutako 148 Ekaia, 2020, 38, 141-153 Naiara Abendaño, Martin Bilbao-Arribas, Maitea Ortega, Endika Varela-Martínez, Begoña M. Jugo geneak agertu ziren. Aluminio hidroxidoa soilik jaso zuen taldean, DNA kalteei erantzuna, GTPasa aktibitatea, estresaren erregulazioa, proteolisiaren aktibazioa, apoptosiaren erregulazioa eta antzeko terminoak agertu ziren. Azkenik, bi taldeen arteko konparazioan, zitokinen ekoizpenaren erregulazioarekin, sistema immunologikoaren erregulazioarekin eta hanturazko erantzunarekin lotutako geneak agertu ziren. Adierazpena aldatuta zuten geneak zein bidezidorretan parte hartzen duten ere aztertu zen. Bi tratamenduen amaieran NF-κB seinaleztapen-bidea gainordezkatuta zegoen. Bestetik, zitokina eta zitokina-hartzaileen azpiadierazpena ikusi zen laguntzailedun taldea txertatutako taldearekin konparatzean esperimentuaren bukaeran. Ikerketa honen arabera, bai txerto komertzialak, bai laguntzailea soilik gai dira modu antzekoan erantzun immunea pizteko, zeina beharrezkoa baita immunizazioa gerta dadin. Dena den, ñabardurak daude tratamenduen artean, zitokinen bidezidor gutxiago eta estres zelularrarekin erlazionatutako gene gehiago agertzen baitira aluminioa soilik gehitzean. Horrek erantzun immunearen indukzio apalago bat iradokitzen du aluminioa antigenorik gabe doanean. Gainera, NLRP3 genea azpiadierazita zegoenez aluminio hidroxido laguntzailea jaso zuten ardietan, esan genezake inflamasoma konplexua ez zela beharrezkoa izan erantzun immunea bultzatzeko. Eztabaida handia dago NLRP3-inflamasomaren premiaz aluminioak eragindako erantzunean [9, 33, 34]. In vitro, aluminioak IL1B-ren ekoizpena estimulatzen du, eta ekoizpen hori NLRP3-inflamasomaren menpe dagoela dirudi [8, 35]. Aluminioak eragindako erantzun immunean duen eraginari buruz, ordea, egindako in vivo ikerketen arabera ez da NLRP3-inflamasoma behar zelula dendritikoak eta linfozitoak aktibatzeko [9, 35, 36]. Ardietan egindako ikerketak, beraz, azken hipotesi hori sustatzen du. Animali talde berdinean egindako ikerketa batean txertaketa-osteko noduluak aztertu ziren, aluminiodun txertoen ohiko albo-kalteak [37]. Txerto komertzialek denboran luzeago irauten zuten, eta larriagoak ziren noduluak eratu zituzten. Aluminioak soilik sortutako noduluak, berriz, azkarrago desagertu ziren, aluminio-gatzak beste ehun batzuetara garraiatuak izan zirelako edo gorputzetik garbitu zirelako. Desberdintasun horiek zerikusia izan dezakete erabilitako aluminio-gatzen propietate fisiko-kimikoekin, partikula-tamainekin edo antigenoen eraginarekin [38, 39]. 4. ONDORIOAK Aluminio hidroxidoan oinarritutako laguntzaileak giza eta animali txertoetan gehien erabiltzen diren laguntzaileak izanagatik ere, haien ekintza- https://doi.org/10.1387/ekaia.21400 149 Aluminiodun txerto-laguntzaileen eraginaren azterketa sistemen biologiaren bidez mekanismoa ez da guztiz ezagutzen, eta erantzun immunean duen efektua aztertzeko ikerketa-lan gutxi egin dira orain arte. Ikerketa gehienak in vitro egin dira, laguntzaileen eragina zelula immuneetan aztertuz. Hala ere, funtsezkoa da zelulen in vivo portaera eta halakoek beren ingurunearekin dituzten elkarrekintzak ulertzea aluminio laguntzaileak eragindako erantzunen mekanismoak guztiz argitzeko. Sistema mailan aztertu direnean, aluminio-gatzentzat proposatu diren eragin-mekanismo desberdinen zantzuak atzeman dira. Batetik, NLRP3 inflamasomaren bidezko erantzuna askotan deskribatua izan den arren, kasu batzuetan ez da aktibazioaren seinalerik ikusi, beharbada animali eredu desberdinak erabili direlako. Bestetik, estres zelularraren markatzaileak lan gehienetan agertzen dira, azido urikozko edo aluminiozko kristalek eraginez izan daitekeena. Zitokinen jariaketa ere aurkitu da, eta horiek erantzun immunea Th1 edo Th2 motara bideratu dezakete. Esperimentuen artean aurkitzen diren desberdintasunak aluminio-gatzen partikulen forma eta tamainarekin erlazionatuta egon daitezke, deskribatuta baitago ezaugarri horiek aluminio-laguntzaileen garraioan eta internalizazioan eragina dutela [31, 39, 40]. Ematen du laguntzaile horiek askotariko bideen bitartez lan egiten dutela; hau da, ez dago mekanismo bakar bat zeinaren bidez sistema immunea pizten ahal duten. Esperimentu eta teknika horietatik guztietatik lortzen den ezagutza txertoen garapenaren kalitatea hobetzeko, etorkizunean akatsak gertatzeko arriskua murrizteko, txertoen edo laguntzaileen ekintza-mekanismoak ikertzeko edo laguntzaileek eragindako berezko erantzun immuneak ikertzeko erabil daiteke [26]. Sistema-mailako hurbiltzeen zailtasun handienetako bat datuen kantitate handia da. Hori dela-eta, datuen analisiaren barnean estatistika, irudikapen eta ondorio zuzenak lortzeko tresna eta ezaguera bioinformatiko egokiak beharrezkoak dira. Hurrengo lanei begira, aluminioaren eraginaren ikuspegi oso bat izateko bestelako ehun batzuk aztertzea beharrezkoa da. Izan ere, aluminiodun laguntzaileak antigenoen garraiorako konposatu soilak baino gehiago dira, sistema immunean arrisku-seinaleak piztu baititzakete. 5. ESKER ONAK Lan hau Nafarroako Agrobioteknologia Institutuarekin eta Zaragozako Unibertsitateko Albaitaritza Fakultatearekin batera izan dugun proiektuari (MINECO: AGL2013-49137-C3-3-R, AGL2013-49137-C3-2-R eta AGL2013-49137-C3-1) esker burutu da. UPV/EHUko doktorego ondoko kontratua du N. Abendañok (ESPDOC16/43) eta UPV/EHUko doktorego aurreko kontratua E. Varela-Martínezek (PIF15/361) eta M. Bilbao-Arribasek (PIF17/306).
