Afekzio mediko-kirurgikoak II 2020-21 ikasturtea IKTUS-A. KASU KLINIKOA Izen Abizenak:___________________________________________ 4 urte eta 9 hilabete duen umea. Hilabete bat darama atal okzipitalean zefalea duela. Tarte honetan urgentzietan ebaluatua izan da ezer adierazgarririk ikusi barik. Ibuprofenoa emateko esan diote gurasoei mina arintzeko. Azken 3 egunetan, eskuen habilezian zailtasunak izaten hasi da, gaur martxako alterazioa ikusi dutelarik, hainbat aldiz lurrera erori da. AURREKARIAK: Alergiarik ez du, sarri izaten ditu otitis eta amigdalitisak. EXPLORAZIO FISIKOA: Pertsona eta lekuan orientatua, kontzientzia maila ona. Pupilaren edema bilaterala. Martxa, sustentazio basea handituta du, ezkerrera erortzeko joerarekin. Analitika: Normala EMN: 4.3 x 4.6 x 3.8 zm duen tumorea eskuin hemisferio zerebeloan. Muga zehatz gabekoa. Hidrozefalea garatzen ari da. TRATAMENDUA: 48 ordutara tumorearen ebakuntza egiten da. Zeintzuk izan dira pazienteak izan dituen lehen sintomak? Zelan ebaluatuko zenuke goiko gorputz adarreko eta beheko gorputz adarreko koordinazio arazoak? Ze test erabiliko zenukete? Ze motatako tumorea izan ahal du? Zergaitik? OMEren sailkapenean zein motatakoa izan ahal da? Ze motatako tumorea da, primario edo sekundarioa? Zergaitik? Ebakuntza bukatuta pazienteak ezker hemiparesia du, ikusmenaren alterazioak eta koordinazio alterazioak. Kimioterapia saioak aste batean hasiko ditu. Ebakuntza osteko klinika ikusita, ze arazo izango ditu pazienteak?
