EKAIA, 24 (2011) 63 Giza antzutasunaren aurka, kanabinoideoak? Ekaitz Agirregoitia eta Naiara Agirregoitia Fisiologia Saila, Medikuntza eta Odontologia Fakultatea. Leioa (UPV/EHU) Laburpena: Gero eta gehiago dira lagunduriko ugalketa-guneen laguntza behar duten bikoteak. Kasu gehienetan, teknika horien bidez, haurdunaldia ondo bukatzeko probabilitateak gora egiten du. Hala ere, oraindik orain badaude konpondu gabeko antzutasun-arazoak. Izan ere, ez ditugu ezagutzen ugalkortasunik ezaren hainbat alor biokimiko eta fisiologiko. Duela gutxi arte, irudikaezina zen sistema kanabinoideoaren parte hartzea ugalketan. Hala ere, ikerketa lerro zabal hori nahiko jorratu da azken urteetan eta arraren zein emearen ugal-aparatuetan, ia sistema osoaren deskribapena egin da (hartzaileak, estekatzaileak, entzimak…). Lan honetan, kanabinoideoek ugalketan izan dezaketen eraginari buruz orain arte egin diren ikasketa gehienak batu ditugu; izan ere, ikerketetatik lortutako emaitzek lagundu egingo digute giza ugal-fisiologiari buruz dugun jakituria zabaltzen eta bestetik, lagunduriko ugal-tekniketan eraginkortasuna handitzeko aukera eman diezagukete. Eta ez hori bakarrik, kanabinoideo-sistema ondo ezagututa, agian aztarnaren bat aurkitu ahal izango dugu gure gizartean hain garrantzia handia duen antzutasun horren aurka egiteko. Abstract: The number of couples with sterility problems attending fertility programs is arising lately. In most cases, a full term pregnancy percentage increase can be achieved thanks to these clinics. Nevertheless, success in fecundation is not totally accomplished and an important part of these problems remain unresolved. This is due to the fact that many biochemical and physiological aspects of the human reproduction are still unknown, what makes impossible to understand the etiology of many infertility cases. There are some evidences about the cellular communication exerted by the different components of the endocannabinoid system in the reproduction. Thus, the cannabinoid system (receptors, endocannabinoids, enzymes…) has been described in both male and female reproduction tracts. The aim of this work is to collect the most studies about the role of cannabinoids in reproduction since, the obtained data as now, will supply a deeper knowledge about the human reproduction physiology and will help us on the improvement of efficacy in assisted reproduction treatments. Learning about cannabinoid system could be other way to the solution of human sterility. 64 EKAIA, 24 (2011) Ekaitz Agirregoitia, Naiara Agirregoitia SARRERA Kanabinoideoak kalamu landareak (Cannabis sativa L.) sintetizatutako metabolito sekundarioen multzo gisa definitzen dira. Ƌ9-tetrahydrokannabinola (THC) da efektu bioaktiboak eragiten dituen faktore nagusia. Kanabinoideoen eragin kimikoa zientifikoki ulertzen hasi zen marihuanaren osagai aktiboak isolatutakoan. Dena den, bestelako sendabelarrekin alderatuta, kanabinoideoen purifikazioa berandu gertatu zen. Konposatu horien izaera lipofilikoa dela-eta, 1940ko hamarkadan lortu zen lehenengo kanabinoideo purua; geroago, 1960ko hamarkadan, THCa purifikatu eta haren egitura deskribatu zen [1]. THCa da kanabinoideo indartsuena eta ugariena, baina marihuanak dibenzopiranetik eratorritako 70 konposatu inguru ditu. Haien artean, Ƌ9-tetrahydrokannabibarina (THCaren efektua antagonizatzen duena), kannabidiola (CBD) eta kannabinola (CBN) dira garrantzitsuenak [2]. Barne sistema kanabinoideoa aurkitu zenetik, kanpo zein barne kanabinoideoen eraginari buruz asko ikertu da eta aurkikuntza oso garrantzitsuak egin dira. Izan ere, gaur egun, kanabinoideoekin lotutako ikerketa lerro asko irekita daude eta, oso itxaropentsuak dira lortzen ari diren emaitzak, besteak beste minbizian, minean edota elikatze-arazoetan bereziki aritu direnak. Baina, azkeneko urteetan, ugalkortasunean eta haurdunaldian kanabinoideoek duten parte hartzeari buruz lortu diren ebidentziak direla-eta, iruditu zaigu egokia izan litekeela sistema kanabinoideoa eta ugal-prozesua uztartzen dituzten aurkikuntzei gainbegiratu bat egitea eta gaiaren dimentsio erreala agerian jartzea. BARNE SISTEMA KANABINOIDEOA Kanabinoideo-hartzaileek, haien barne estekatzaileek (endokanabinoideoak) eta sintesi, andeakuntza eta berrartze prozesuetan parte hartzen duten molekulek barne-sistema kanabinoideoa eratzen dute (1. irudia). Cannabis Sativa landaretik eratorritako kanabinoideoak (batez ere THC) eta barne kanabinoideoak zelulen mintzetako kanabinoideo-hartzaile espezifikoei lotzen zaizkie eta, horren ondorioz, batzuek zein besteek gaitasuna dute zeluletan aldaketa berdintsuak eragiteko. Hau da, modu naturalean gure barne kanabinoideoek duten eginkizuna errepikatzen du kanpotik hartutako THC-ak eta, horregatik sortzen du gugan eragina, kannabisa kontsumitzean. Azter ditzagun barne sistema kanabinoideoaren konposatu nagusiak: — Endokanabinoideoak: Kate luzeko gantz-azido poliasegabeetatik eratorriak dira (nagusiki, azido arakidonikotik eratorriak) eta talde EKAIA, 24 (2011) 65 Giza antzutasunaren aurka, kanabinoideoak? 1. irudia. Barne sistema kanabinoideoaren konposatu nagusiak zelulan. Hemen irudikatzen dira hartzaileak (CB1 eta CB2), barne estekatzaileak (AEA eta 2-AG), sintesi-entzimak (NAPE-PLD, NAT eta DAGL), andeakuntza-entzimak (FAAH eta MAGL) eta balizko proteina garraiatzaileak (?) polar batekin amida edo ester lotura sortzen dute. Endokanabinoideoen artean, azpimarratzekoak dira N-arakidonoiletanolamina (anandamida, AEA) eta 2-arakidonoilglizerola (2-AG) [3, 4]. Bi konposatu horiek eragina sortzeko unean, gaitasuna dute zeluletako mintzetan kokatuak dauden CB1 zein CB2 hartzaileei lotzeko. — Kanabinoideo-hartzaileak: Gaur egun arte, egitura heptahelikoidala eta Gi/o proteinei lotutako bi kanabinoideo-hartzaile mota klonatu dira, CB1 eta CB2 hain zuzen [5, 6]. CB1 batez ere, nerbio-sistema zentralean dago, baina ehun periferikoetan ere adierazten da: barea, birika, hezur-muin, amigdala, bihotz, prostata, umetoki, obario, testikulu, heste, ehun adiposo, erretina, gibel, giltzurrun eta endotelio baskularrean. Informazio gutxiago dugu CB2-ri buruz CB1-i buruz 66 EKAIA, 24 (2011) Ekaitz Agirregoitia, Naiara Agirregoitia baino. CB2-k banaketa oso desberdina dauka; izan ere, nerbio-sistema zentralean ez da hain ugaria eta, batez ere, barean, amigdaletan, B eta T zeluletan, monozitoetan, zelula dendritikoetan, erretinan eta endotelio baskularrean kokatuta dago. — Sintesi-entzimak: Kaltzioaren menpeko bi entzimaren ekintza delabide sintetizatzen da AEA: N-aziltransferasa (NAT) eta N-arakidonoilfosfatidiletanolamina-fosfolipasa D (NAPE-PLD). 2-AG kanabinoideoa, aldiz, 1 eta 2 motako diazilglizerol lipasa (DAGL) entzimak sintetizatzen du. Estimulu baten erantzun gisa, zitoplasman kaltzioa metatzen denean, endokanabinoideoak sintetizatzeko makineria abian jartzen da eta konposatu horien sorkuntza areagotu egiten da. Behin lipido horiek sortuta, zelulatik kanpora garraiatzen dira, agian proteina garraiatzaile baten bidez; bi izan daitezke bideak: (1) hartzaile espezifikoei lotu eta efektua eragiten dute edo (2) berrartu eta andeatu egiten dira. — Andeakuntza-entzimak: Kanabinoideoen efektua geldiarazteko irtenbide bat kanabinoideoak andeatzea da. Prozesu hori aurrera eramateko, bi entzima katalizatzaile daude batez ere: gantz-azidoen amida hidrolasa (FAAH) AEArako, eta monoazilglizerollipasa (MAGL), 2-AGrako. — Kanabinoideoen kanporatzea eta berrartzea: Gai hau eztabaidagarria da, zeren eta, oraindik, kanabinoideoorako proteina garraiatzailerik ez baita klonatu, baina balizko proteina horren existentzia nola gabezia babesten duten datuak argitaratu dira. KANABINOIDEOOEN EKINTZA FISIOLOGIKOAK Sistema kanabinoideoaren funtzioak ikertu dira animalia-ereduetan, in vitro sistemetan eta kannabisaren erabilera ludikoak sortutako efektuetan. Neuromodulatzailearena da sistema horren funtzio garrantzitsuenetariko bat; izan ere, CB1 hartzailea G proteinei loturiko hartzailerik ugariena da nerbio-sistema zentralean. Hala ere, 2. irudian ikus dezakegun bezala, sistema kanabinoideoaren ekintza nerbio-sistema zentralean eta ehun periferikoan deskribatu da [7]. Beraz, litekeena da kanabinoideoek fisiologikoki lan egiten duten organo horietan kanabinoideooen bidezko aplikazio terapeutikoak ere agertzea. Guztien artean, kanabinoideoek ugalketan duten funtzioa eta izan dezaketen aplikazio terapeutikoa dira interesatzen zaizkigunak. EKAIA, 24 (2011) 67 Giza antzutasunaren aurka, kanabinoideoak? 2. irudia. Barne sistema kanabinoideoaren funtzioa hainbat organotan (Arkaitz Carracedo Doktoreak utzitako irudia) 68 EKAIA, 24 (2011) Ekaitz Agirregoitia, Naiara Agirregoitia SISTEMA KANABINOIDEOAREN ZEREGINA UGALKETAN Kanabinoideoak eta sexua Kalamua, azken milurtekoetan, helburu espiritualekin edota dibertimendurako erabili izan da medikuntzan. Marihuana eta sexuaren arteko harremanaz, Dioscorides erromatarrak (70 K.o.), idatzi zuen kalamuak sexu-grinaren jaitsiera sortzen zuela eta Galenok baieztatu zuen landarearen gehiegizko erabilerak antzutasuna zekarrela. Mila gau eta bat gehiago ipuin bilduman (1450-1500) aldiz, marihuanak neskatxa batengan sortutako sexu-gosea aipatzen da. Gaur egungo ikerketetako datuek esaten dute kannabisaren kontsumoak, oro har, desira zein funtzio sexuala areagotzen duela emakumeengan. Eta, gizonezkoengan, desira handitu arren, funtzio sexuala oztopatzen omen du, batez ere zakilaren erekzioa zailtzen duelako. Hori bai, kannabisaren efektua hartutako dosiaren arabera gertatzen da, hots, dosi txikiekin efektu positiboak eman arren, dosia handitzean efektuak kontrakoak dira. Efektu horien zergatia azaltzeko hipotesi bat baino gehiago proposatu da. Alde batetik, kanabisaren kontsumoak ukipen-sentsibilitatea areagotzen du, gainera, kanabisa sexu-kontrolerako guneak zuzenean estimulatzeko gai da, eta horretaz guztiaz gain, bere kontsumoak denboraren pertzepzioa moteltzen duenez, luzeagoak dirudite koitoa bezalako ekintza atsegingarriek [8]. Kanabinoideoak eta ugalketa Kanabinoideoek, maila desberdinetan arituz, ugal-sistemari eragiten diote. Kanabinoideoek ugal-funtzioa inhibitzen dute: hipotalamoko hormona gonadotropina-askatzailea (GnRH) eta hipofisiko prolaktina eta hormona luteinizatzaileen (LH) mailak jaisten dute eta, ondorioz, Leydig zeluletan sortutako testosterona maila ere jaisten da. Baina, badirudi testosteronaren jaitsiera zuzenean gertatzen dela Leydig zeluletan dauden CB1 hartzaileen bidez. Horretatik at, substantzia kanabinoideo exogenoen (THC) kontsumoak, ezegonkortasunak sortzen ditu emakumezkoen hilekoan eta haurdunaldian [9], baina gainera, kalteak sortzen ditu hazi-parametroetan eta, bereziki, espermatogenesian eta espermatozoideen mugikortasunean ere. Beraz, ikertzen hasi ziren ea kanabinoideoek ugalkortasunean nerbio-sistema zentralaren bidez edota ehun periferikoen bidez zeharka eragiteaz gainera ugal-aparatuan zuzeneko eragina ere ba ote zuten. Alde horretatik, badakigu saguen umetokian eta emakumezkoen umetoki-tronpan eta arratoien testikuluetan agertzen dela AEA. Bestalde, giza espermatozoideek zeharkatu behar dituzten likido batzuetan ere deskribatu da AEA: likido seminalean, umetoki-tronpako likidoan eta likido folikularrean [10]. 2-AGari dagokionez, gaur arte, saguen epididimoan [11] eta uteroan [12] deskribatu da. Beraz, aurkitu zuten substantzia kanabinoideoe- EKAIA, 24 (2011) 69 Giza antzutasunaren aurka, kanabinoideoak? kin topatzen direla espermatozoidea, oozitoa eta enbrioia zeharkatu behar dituzten ehunetan, eta horregatik, gametoetan zein enbrioietan kanabinoideo horiek ezagutzeko makinariaren existentzia ikertzeari ekin zioten. Arren ugal-sisteman, CB1 hartzailea prostata, testikulu eta Lyedig zeluletan deskribatu da, eta CB2 hartzailea prostata, testikulu eta Sertoli zeluletan. Espermatozoideetan, CB1 kanabinoideo-hartzailearen lehenengo ebidentziak itsas trikuan deskribatu ziren eta, geroago, giza, txerri-, sagu-, arratoi- eta igel-espermatozoideetan. Datu horiekin guztiekin, pentsatzekoa zen gerta zitekeela kanabinoideoek zuzeneko efektua eragitea espermatozoideetan. Ikerketek baieztatu dute kanabinoideoek, itsas trikuen espermatozoideen ugaltzeko gaitasuna inhibi dezaketela erreakzio akrosomikoaren blokeoaren bidez. Era berean, hainbat kanabinoideorekin egindako esperimentuetan ikusi da espermatozoideen mugikortasuna eta erreakzio akrosomikoa inhibitzeko gaitasuna dutela CB1 hartzailearen aktibazioa dela bide [13]. Gainera, deskribatua dago makinaria biokimiko guztia dutela txerri-espermatozoideek AEA sintetizatu (NAPE-PLD), lotu (CB1, TRPV1) eta andeatu (FAAH) ahal izateko [14]. Duela gutxi, gure ikerketa-taldeak ikusi du gizakietan CB2 hartzailea ere adierazten dela (3. irudia) eta gainera, modulatzen den hartzailearen arabera (CB1 edo CB2) espermatozoideen mugikortasuna era batean edo beste batean motelduko dela [15]. 3. irudia. Kannabinoideo-hartzaileen kokapen immunozitokimikoa giza espermatozoideetan. A) CB1 kannabinoide-hartzailearen kokapena B) CB2 kannabinoide-har tzailea ren koka pena. [ 15] Emeen ugal-sistemari dagokionez, CB1 kanabinoideo-hartzailea umetokian eta umetoki-tronpan deskribatu da. Kasu honetan, oozitoei buruz oso ikerketa gutxi daude, baina gure ikerketa-taldearen azkeneko aurkikuntzen 70 EKAIA, 24 (2011) Ekaitz Agirregoitia, Naiara Agirregoitia arabera, CB1 eta CB2 hartzaileak giza oozitoetan agertzen dira eta oozitoaren heltze prozesuan (meiosian) haien kokalekua aldatzen dute (4. irudia). Hipotesi gisa plazaratu da hartzaileen kokapen-aldaketa hori kanabinoideoen eraginaren ondorio bat izan litekeela [16]; izan ere, El-Talatini eta lankideek [17] ikusi berri dute AEAren kontzentrazioa igotzen doala folikulogenesiak aurrera egiten duen heinean. 4. irudia. Kanabinoideo-hartzaileen kokapen immunozitokimikoa giza oozitoetako heltze prozesuaren faseetan. GV: Besikula germinala; oozitoa meiosiko profase I-ean dagoenean. MI: metafase I; oozitoa meiosiko lehenengo metafasean dagoenean. MII: metafase II; oozitoa meiosiko bigarren metafasean dagoenean. [16] Azkenik, espermatozoidea eta oozitoa elkartzean sortzen den enbrioiari dagokionez, badirudi bi motako hartzaileak (CB1 eta CB2) eta FAAH adierazten dituztela. Gainera, aipatzekoa da saguen enbrioian eta umetoki-tronpan, «AEA-tonu» desberdinak ezarriko direla, AEAren sintesi eta andeakuntzagatik (FAAHgatik), espermatozoideak eta obuluak elkarrekin topo egiten duten gunean (umetoki-tronpan). Horretaz gain, badirudi «AEA-tonu» hori oso garrantzitsua izan daitekeela espermatozoideek ernal-gaitasuna eskuratzeko, enbrioia umetoki-tronpatik garraiatzeko, enbrioia garatzeko eta enbrioia umetokian ezartzeko (berrikuspenerako [18, 13]). Oraingoz, ez dago ikerketarik 2-AGren funtzioari buruz. EKAIA, 24 (2011) 71 Giza antzutasunaren aurka, kanabinoideoak? Kanabinoideoak eta haurdunaldia THC gisako kanpo-kanabinoideoen kontsumoak ezegonkortasunak sortzen ditu emakumezkoen hilekoan eta haurdunaldian. Haurdunaldiari dagokionez, alde batetik, THC-k plazenta zeharkatzen du eta enbrioiarentzat kaltegarria da, baina gainera, aurrean aipatu dugun bezala, lehenengo faseetan, enbrioia umetokian ezarri behar denean, barne kanabinoideo kontzentrazio oso zehatza egon behar da enbrioia modu zuzenean ezartzeko. Bestaldetik, duela gutxi ikusi da AEAren kontzentrazioa igotzen doala haurdunaldiak aurrera egiten duen heinean, eta badirudi, AEA garrantzitsua izan daitekeela haurdunaldiaren mekanismo fisiologikoak ondo funtzionatzeko [19]. ONDORIOAK Agerikoa da sistema kanabinoideoaren funtzioa nahiko garrantzitsua dela ugal-prozesuan eta, oraindik asko ikertzeko badago ere, hainbat ondorio begiztatzen dira. Alde batetik, barne kanabinoideoen kontzentrazioa ikusi dugun bezain ondo erregulatua badago, garbi dago kanpotik kanabinoideo gehiago sartzen badugu (porroak errez adibidez), kanabinoideokon tzen tra zio «naturala» desorekatu egingo dugula eta ugalkortasun prozesua zein haurdunaldia arrisku pean jar dezakegula. Bestaldetik, badakigu gaur egun gero eta bikote gehiagok behar dutela laguntza haurdun lotzeko, baina badakigu era berean lagunduriko ugalketa-guneetako eraginkortasuna ez dela ehuneko ehunekoa. Beraz, gune horietan erabiltzen diren hazkun tza-inguruneak kanabinoideoekin aberastuz gero lortuko diren emaitzak oso garrantzitsuak izango dira. Badu beraz etorkizun erakargarria kanabinoideoen ikasketak ugal-prozesuetan; izan ere, antzutasunaren lagun zein etsai bilakaraz dezakegu sistema hori berorren jokamoldea ondo ezagutuz gero. ERREFERENTZIAK [1] GAONI, Y., MECHOULAM, R. (1964). «Isolation Structure + Partial Synthesis of Active Constituent of Hashish». J Am Chem Soc. 86(8): 1646-1647 [2] ELSOHLY, M.A., SLADE, D. (2005). «Chemical constituents of marijuana: The complex mixture of natural cannabinoids». Life Sciences. 78(5): 539-548. [3] DEVANE, W.A., HANUS, L., BREUER, A., PERTWEE, R.G., STEVENSON, L.A., GRIFFIN, G., GIBSON, D., MANDELBAUM, A., ETINGER, A., MECHOULAM, R. (1992). «Isolation and Structure of a Brain Constituent That Binds to the Cannabinoid Receptor». Science. 258(5090): 1946-1949. [4] MECHOULAM, R., BENSHABAT, S., HANUS, L., LIGUMSKY, M., KAMINSKI, N.E., SCHATZ, A.R., GOPHER, A., ALMOG, S., MARTIN, B.R., COMPTON, D.R., PERT- EKAIA, 24 (2011) 73 Giza antzutasunaren aurka, kanabinoideoak? [18] SCHUEL, H. (2006). «Tuning the oviduct to the anandamide tone». J Clin Invest. 116(8): 2087-2090. [19] NALLENDRAN, V., LAM, P.M., MARCZYLO, T.H., BANKART, M.J., TAYLOR, A.H., TAYLOR, D.J., KONJE, J.C. (2010). «The plasma levels of the endocannabinoid, anandamide, increase with the induction of labour». BJOG. 117(7): 863-9.
