EKAIA (2023), artikulua prentsan/article in press. https://doi.org/10.1387/ekaia.24808 Amaia Núñez-delMoral eta lankideak Behin-behineko bertsioa (euskara-orrazketaren faltan). 2 1. SARRERA Garuneko zelulaz kanpoko matrizea (ZKM) nerbio-zelulak eta endotelio-zelulak dituen osagaiari deritzo, euskarri biokimiko eta estrukturala ematen diena eta burmuinaren bolumenaren %20 inguru hartzen duena [1]. Neuronek eta glia-zelulek ekoiztuta, ZKMa osatzen duten molekulak hurrengoak dira: proteoglikanoak (adibidez, agrekana eta brebikana), azido hialuronikoa, proteina fibrosoak (adibidez, kolagenoak eta fibronektina), atxikipen zelularreko molekulak (adibidez, integrinak eta kadherinak) eta glikoproteinak (adibidez, tronbospondinak (TSPak)), tenaszinak, SPARC (jariatutako proteina azidoa zisteinan aberatsa, baita osteonektina edo BM-40) eta hevina, besteak beste (1. irudia). ZKMan beste molekula mota batzuk ere aurki daitezke, hala nola hazkuntza-faktoreak, zitokinak edo proteasak, ZKMko beste molekulekin elkarreragin dezaketenak [2]. Oso onartua dago ZKMko molekulek garunaren funtzioan zuzenean parte hartzen dutela eta zelulaz kanpoko egitura motaren edo konpartimentuen arabera antolatzen direla [3–5]. Hau da, odol-hodiaren eta mintz basalaren arteko espazioa, ZKM interstiziala edo sare-perineuronalak osatzen ditu (1. irudia). Badago ZKMko glikoproteinen azpitalde bat, bere ezaugarri bereziengatik garrantzia hartzen ari dena: proteina matrizelularrak alegia. 1. irudia. Garuneko zelulaz kanpoko matrizearen (ZKM) konpartimentuen eta horien konposizio molekularraren irudikapen eskematikoa. (A) Mintz basala, odol-garun mugaren zati bat odol-hodien alboko aldean kokatuta dagoena, eta lamininek, fibronektinek, kolagenoek eta proteoglikanoek osatzen dutena. (B) ZKM interstizialak neuronak eta glia-zelulak inguratzen ditu garuneko parenkiman eta, aurrekoez gain, matrizearen metaloproteasek (MMP), azido hialuronikoak, tenaszina-R eta lotura-proteinek (agrekana eta brebikana, besteak beste) ere osatzen dute. (D) Sare perineuronalak neuronak inguratzen dituzten dentsitate altuko eta sareta itxurako egiturak dira eta proteoglikanoek, azido hialuronikoak, tenaszina-R eta lotura proteinek osatzen dute. ZKMko molekulek elkarren artean eta zelulen gainazaleko molekulekin (adibidez, integrinekin) elkarreragiten dute. Lasek, 2016-tik moldatua [5]. 2. PROTEINA MATRIZELULARRAK “Matrizelular” kontzeptua Paul Bornstein-ek definitu zuen 1995ean lehenengo aldiz. Bornstein-ek ZKMko glikoproteinen talde berezi hori kontzeptualizatu eta definitzeko beharra ikusi zuen, berak egiaztatu zuelako glikoproteina haietako batzuek funtzio biologiko konplexuen bidez zelulen jarduerari EKAIA (2023), artikulua prentsan/article in press. https://doi.org/10.1387/ekaia.24808 Amaia Núñez-delMoral eta lankideak Behin-behineko bertsioa (euskara-orrazketaren faltan). 4 zuzenean eragiten ziotela baina gainerako ZKMko proteinen ezaugarriekin bat ez zetozela [6]. Proteina matrizelularrak biltzen eta bereizten dituzten ezaugarriak hainbat artikuluetan berrikusi egiten dira [7– 9]; eta honela laburbil daitezke: 1) ZKMko molekulek ez-bezala, ez dute funtzio egituralik baizik eta zelula-zelula eta zelula-ZKM interakzioak modulatzen dituzte, 2) propietate desitsaskorrak dituzte, 3) ZKMko hazkuntza-faktoreekin, zelulen gainazaleko hartzaileekin, zitokinekin eta proteasekin elkarreragiten dute zelulen jarduera modulatzeko (2. irudia), 4) beraien espresioa zelulen ingurunearen arabera aldatzen da, eta oso altua da garapenean zehar eta lesio edo gaixotasun baten ondorioz. Hasiera batean matrizelulartzat hartzen ziren proteina bakarrak TSP-1, SPARC eta C-tenaszina ziren. Hala ere, pixkanaka-pixkanaka, izendapen matrizelularreko baldintzak betetzen dituzten molekula gehiago aurkitu dira, hala nola TSP-2, SPARC familiako beste kide batzuk (hevin (SPARCL1 edo SC1), glipikanak, CCN (cyr61-CTGF-NOV), galektinak eta autotaxina) [10,11]. 2. irudia. Proteina matrizelularren zenbait funtzio erakusten dituen irudikapen eskematikoa. Funtzio horiek zelula barneko edo kanpoko kokapenaren eta beste molekulekin duten elkarreraginaren arabera erakusten dira. Hau da, zelulaz kanpoko matrizeko (ZKM) molekulak, gorputz jariakinetako molekulak, zelula hartzaileak, barruko mintz plasmatikoan edo erretikulu endoplasmatikoan (ER) dauden molekulak. CCN, cyr61-CTGF-NOV; COMP, kartilagoaren proteina oligomerikoa (edo baita TSP-5); OPN, osteopontina; SPARC, jariatutako proteina azidoa zisteinan aberastua; TN, tenaszina; TSP, tronbospondina. Murphy-Ullrich eta Sage, 2014-tik moldatua [9]. 2.1. Proteina matrizelularrak plastikotasun sinaptikoaren bitartekari gisa Lehen esan bezala, proteina matrizelularrek zelulak modulatzen dituzte beraien itu molekularrekin duten elkarrekintzaren bidez. Horrela, garunean, plastikotasun sinaptikoa erregulatzen dute neuronekin eta glia-zelulekin elkarreraginez. Atal honetan proteina matrizelular indibidualen deskribapen labur bat egiten da, hevinena izan ezik, 3. atalean luze deskribatuko baita. SPARC proteina kaltzioari eta kolagenoari lotzen zaio, garapenean zehar adierazten da gehienbat eta funtzio anti-sinaptogenikoa du [12]. β3-integrina konplexuen bidezko elkarreraginaren bidez, SPARCek AMPA hartzaileen egonkortzea inhibitzen du sinapsietan, eta horrela transmisio kitzikagarria kontrolatzen du sinapsi helduetan [13]. Garapen garaian, SPARCek sinapsien ezabatzea sustatzen du neurona kolinergikoetan, zirkuitu neuronalen funtzioa fintzeko [14]. Gainera, SPARCek zelula-ZKM elkarrekintza, hazkuntza-faktoreen seinaleztapena eta zelulen migrazioa, atxikipena eta ugalketa ere erregulatzen ditu [15,16]. Zelula endotelialen ugalketa eta migrazioa inhibitzeko duten gaitasunaren ondorioz, TSPak antiangiogeniko gisa definitu izan dira normalean. Baina horrez gain, ZKMko molekulekin eta zelulen gainazaleko hartzaileekin ere elkarreragiten dute garatzen ari den garunean sinapsiak sortzen laguntzeko [17–20]. Hala ere, in vivo (saguetan) eta in vitro (zelula kulturetan) egindako esperimentuetan, sinapsi hauek presinaptikoki aktiboak izan arren, postsinaptikoki isilak dira, mintz postsinaptikoan duten glutamatoaren AMPA hartzaileen faltagatik; eta beraz, horrek adierazten du heltze sinaptikoa erregulatzen duten beste faktore batzuk egon behar direla [18,19]. Gainera, hipokanpoko neurona gazteen kulturetan TSP-1a sinapsi kitzikagarriak sortzeko gai da, baina TSPek seinale kitzikagarriak gutxitzen dituztela ere jakinarazi da, sinapsian AMPA hartzaileen metaketaren inhibizioagatik eta glizina-hartzaile inhibitzaileen handipenagatik [20,21]. TSPek zelula barneko muskelina proteinarekin elkarreragiten dute aktina zitoeskeletoaren antolaketan eraginez [22]. Hori dela eta, morfologia sinaptikoa erregulatu dezaketela ere iradoki da [22,23]. C-tenaszina, garunaren garapena ematen den bitartean adierazten da nagusiki [24–26]. Ikerketa lan batean berrikusten den moduan, C-tenaszinarik gabeko (edo knock-out) saguek aktibitate neuronal hondatua erakutsi zuten proteinaren gabezia zegoen garun ataletan [27]. Horrek, aldi berean, iradokitzen du C-tenaszinak plastikotasun sinaptikoan parte hartzen duela, L-motako Ca2+ tentsioaren menpeko erretenekiko (L-type Ca2+ voltage-dependent channels (L-VDCC), ingelesez) elkarrekintzaren eta ondorengo zelula barneko Ca2+ postsinaptikoaren kontzentrazioaren handipenaren bidez [27]. Gainera, EKAIA (2023), artikulua prentsan/article in press. https://doi.org/10.1387/ekaia.24808 Amaia Núñez-delMoral eta lankideak Behin-behineko bertsioa (euskara-orrazketaren faltan). 6 C-tenaszinak neurona-glia interakzioetan parte hartzen du, axoien hazkuntzan eta beraien orientazioa eta garapenean zehar ematen den neuronen migrazioa erregulatuz ([28]-ean berrikusia). Glipikanak sinapsiak antolatzen dituzten proteinak dira, zehazki, itsaskortasun sinaptikoa, heldutasuna eta plastikotasuna eta axoien birsorkuntza erregulatzen dituztenak [29,30]. Glipikanek sinapsi kitzikagarri postsinaptiko aktiboen formakuntza sustatzen dute AMPA hartzailearen GluA1 azpiunitatearen kantitatea handituz eta, beraz, gertaera sinaptiko glutamatergikoen maiztasuna eta anplitudea baita ere areagotuz [31]. CCN familiako kide batzuk zenbait nahasmendu neurologikoetan alteratuta daudela dirudien arren (Alzheimerren gaixotasunean, albo-esklerosi amiotrofikoan edo garuneko traumatismoan), oraindik ez dago argi zein den haien funtzio zehatza [32]. Adibidez, CCN1-aren mRNA-ren adierazpena handitu egiten da hartzaile muskarinikoak estimulatzen direnean eta hau ikasketa eta oroimen prozesuetako plastikotasun sinaptiko kolinergikoarekin lotu da [33]. Bestetik, CCN3-ak oligodendrozitoen diferentziazioa eta mielinizazioa bultzatzen dituela ematen du [34]. 3. HEVIN, PROTEINA MATRIZELULARRA 3.1. Egitura molekularra Hevin (SPARC-like 1, SC1 edo MAST9 bezala ere ezaguna) 664 aminoazidoko glikoproteina bat da, gutxi gorabehera 71 kDa-eko pisu molekularra duena. Egiturari dagokionez, hurrengo domeinuak ditu: seinale-peptidoa, N-terminal domeinu azidoa, folistatina-antzeko (FS) domeinua eta zelulaz kanpoko kaltzioari lotzeko (EC) domeinua C-terminalean [35–37] (3. irudia). 3. irudia. Hevinen egitura proteikoa erakusten duen irudi eskematikoa, non N-terminal domeinu azidoa, folistatinaren antzeko (FS) domeinua eta zelulaz kanpoko kaltzioari lotzeko (EC) domeinua erakusten diren, Nglikosilaziorako toki potentzialekin. Sullivan eta Sage, 2004-tik moldatua. SPARC proteinaren antzeko egitura duenez, hevin proteina SPARC -like 1 moduan ere izendatzen da. Izan ere, biek oso kontserbatuta dagoen EC domeinuaren sekuentziaren %62a eta FS domeinuaren sekuentziaren %56a partekatzen dute [36,38]. Bi proteinetan FS domeinuak egituraz antzekoak diren bitartean, EC domeinuek alde handiak dituzte. Ezberdintasun horien ondorioz, FS-EC tandem-aren interfazea txikiagoa da hevinean, FS domeinua EC domeinutik urrunduta dagoelarik [38]. FS domeinua, epidermiseko hazkuntza faktorearen (EGF edo epidermal growth factor, ingelesez) antzeko errepikapen batek eta Kazal domeinuak osatzen dute, hevin proteinaren zisteina hondar gehienak ditu, bi Cu2+- loturarako tokiak ditu eta N-lotutako karbohidrato konplexu bat du [38,39]. Horrez gain, eskualde horretan N-glikosilaziorako hainbat toki (Asn-444) proposatu dira [36,37]. FS domeinua neurexina eta neuroligina atxikipen zelularreko proteinei lotzen zaie, azkenengo honi kaltzioaren menpeko erreakizoaren bidez, eta beraz, domeinu hau funtsezkoa da neurexina-neuroligina zubi trans-sinaptikoak sortzeko [38,40]. EC domeinua α-helikoidala da eta bi EF-beso ditu (1. EF-besoa: His586-Ala618 eta 2. EF-besoa: His625-Phe651 aminoazidoak gizakietan; 1. EF-besoa: His572-Ala604 eta 2. EF-besoa: His611-Phe637 aminoazidoak saguetan) eta kaltzioaren menpeko eta kontzentrazio txikiko EKAIA (2023), artikulua prentsan/article in press. https://doi.org/10.1387/ekaia.24808 Amaia Núñez-delMoral eta lankideak Behin-behineko bertsioa (euskara-orrazketaren faltan). 8 afinitatetarekin I eta V kolagenoei lotzen dela ikusi izan da orain dela gutxi, SPARC proteinak kolagenoekin duen elkarrekintza antzeko batekin [37,38,41]. EF-besoak beharrezkoak dira hevin proteina zuzen tolesteko eta bere garraiorako erretikulu endoplasmatikotik zelulaz kanpoko matrizeraino [42]. Azkenik, duela gutxi aurkitu da hevinaren C-terminalak (FS-EC tandem domeinuak barne) elkarrekintzan diharduela kaltzion izeneko (calcyon, ingelesez) neuronentzako espezifikoa den proteina besikular baten N-terminalarekin, burmuineko lesioen ondoren ematen den sinapsien berreskurapenean parte hartuz [43]. Hevinean N-terminala gutxien kontserbatutako eremua da eta kaltzioarekin elkarreragiten du αhelizeak dauden eskualdeak egonkortzeko [15]. Balizko N-glikosilaziorako gune batzuk proposatu dira domeinu honetan (Asn- 12, Asn-131, Asn-151), baita balizko O-glikosilaziorako ere [36,37,44]. Gainera, eremu hau hevinen funtzio sinaptogenikoan parte har dezakeela postulatu da, hevinek eragindako sinaptogenesia antagonizatzen duten bi proteinek eremu hau ez daukatelako; zehazki, SPARC proteina eta SPARC-antzeko fragmentua (SLF edo SPARC-Like fragment, ingelesez), hevinen proteolisi produktua dena [12,38]. 3.2. Kokalekua Hevin proteina matrizelularra hainbat ehunetan eta zelula-motatan adierazten da. Gizakietan, garunean, heste mehar eta lodian, biriketan, gibelean, pankrean eta hestegorrian adierazten da [45–47]. Karraskarietan aldiz, garunean, hestean, pankrean, erretinan, bihotzean, guruin adrenaletan, epididimoan eta biriketan adierazten da, eta maila baxuetan giltzurrunean [12,45,48–53]. Hevin ehun konektiboan eta muskulu eskeletikoan ere adierazten da, non lotune neuromuskularrean aurkitzen den [54]. Hevin saguen garun atal guztietan aurkitzen da. Gaineran, proteina matrizelular gehienak garunaren garapenean adierazten diren bitartean, hevin oso adierazita dago garun helduan [12,49,50,5558]. Espresio zelularrari dagokionez, hevin astozitoetan eta neurona mota ezberdinetan aurkitzen da, bereziki neurona parbalbumina-positibo GABAergikoetan eta baita beste azpimota neuronal batzuetan ere: zenbait neurona glutamatergiko eta zerebeloaren Bergmann glian [46,51]. Gainera, mikroskopia elektronikoak eta irudi konfokalak hevin aurkitu dute sinapsien inguruko prozesu astrozitikoetan, mintz postsinaptikoetan eta karraskari helduen garunaren zirrikitu sinaptiko kitzikagarrietan [12,13,40,49,56,58–60]. Hevin gizaki helduen LZRan, plasman eta garunean ere detektatzen da, zehazki bekoki aurreko kortexean, buztandun nukleoan, hipokanpoan, zerebeloan eta entzefalo enborrean eta gongoil EKAIA (2023), artikulua prentsan/article in press. https://doi.org/10.1387/ekaia.24808 Amaia Núñez-delMoral eta lankideak Behin-behineko bertsioa (euskara-orrazketaren faltan). 9 sentsorialen neuronetan [44,46,61–65]. Garrantzitsua da sagu eta giza garun helduan egindako ikerketek agerian utzi dutela hevinentzako antzeko zelula-adierazpena bietan [46,57]. Eta beraz, horrek hevin proteina aztertzeko animalia-ereduak erabil daitezkeela iradokitzen du. Azkenik, hevin hainbat tumoretan ere adierazten da (esate baterako, meningiometan, biriketako minbizi ez-zelularrean, kartzinoma gastrikoan eta prostatako eta koloneko kartzinometan) [35,66–69]. 3.3. Funtzioak Hevinek sinapsi kortikal eta talamokortikal kitzikatzaileen eraketa eta mantentzea sustatzen du [12,40,43,60,70–72]. Hevinen gaitasuna sinapsi kitzikatzaileak induzitzeko bi mekanismo ezberdinetan oinarritzen da gutxienez. Lehena Singh eta kolaboratzaileek deskribatu zuten 2016an. Lehen esan bezala, hevinek konexio talamokortikal kitzikagarriak sustatzen eta egonkortzen ditu zubi trans-sinaptiko bat eratuz, zeinak neurexin-1α presinaptikoaren eta neuroligin-1B postsinaptikoaren loturaz osatuta dagoen [40]. Zubi trans-sinaptiko horrek NMDA hartzaileen erreklutamendua eta horien funtzioa areagotzen ditu, ziurrenik neuroliginekin duten elkarreraginaren bidez [40]. Bigarren mekanismoak, Gan eta Südhof-ek 2020an deskribatu berri dutenak, iradokitzen du hevinek sinaptogenesi kitzikagarria sustatzen duela neurexina/neuroligina loturaren menpekoa ez den beste era batean [72]. Handik gutxira, 2021ean Fan eta kolaboratzaileek hevinaren C-terminalak neurexinekin zein neuroliginekin elkarreragiten duela berretsi zuten, hevinek aipatutako bi mekanismoen bidez sinaptogenesi kitzikagarria bultza dezakeela baieztatuz, neurexinen eta neuroliginen mekanismo independentea erabat ulertzen ez den arren. Era berean, hevin hurrengo proteinekin lehiatzen dela ere frogatu zuten: 1) neuroliginei lotzeagatik MDGA izeneko proteina sinaptiko antolatzaile batekin lehiatzen da, MDGAk neurexina-neuroligina zubi transsinaptikoak ezegonkortzen dituelarik; eta 2) hevinek SPARCarekin (eragin sinaptogenikorik ez duena) lehiatzen da neurexinaren eta neuroliginaren loturagatik [38]. Hori dela eta, proposatu da hevin egoera ezberdinetan jariatzen dela: neurexinen eta neuroliginen lotura sustatzeko eta baita ere, SPARC eta MDGA proteina inhibitzaileak blokeatzeko [12,38]. Gainera, aipatu den moduan, hevin V kolagenoarekin lotzen da neurexinaren eta neuroliginaren bestelako lekuetan. Ematen du hevin eta V kolagenoaren arteko elkarrekintza neurexina-neuroligina zubi trans-sinaptikoak ZKMko toki egokira ainguratzea duela helburu, zubien lokalizazioa eta antolaketa erregulatuz [73] (4. irudia). EKAIA (2023), artikulua prentsan/article in press. https://doi.org/10.1387/ekaia.24808 Amaia Núñez-delMoral eta lankideak Behin-behineko bertsioa (euskara-orrazketaren faltan). 10 Garrantzitsua da hevinek selektiboki sustatzen dituela konexio eta transmisio kitzikagarri funtzionalak, baina ez duela inhibitzaileetan eragiten, batez ere NMDA hartzailearen adierazpena eta erantzunak areagotuz [72]. Gainera, hevinek sinapsiaren eraketa eta AMPA hartzaileen dentsitatea handitzen ditu kortexeko neuronetan, neuronentzako espezifikoa den kaltzion proteina besikularren bidezko AMPA hartzaileen barneratzaea ostopatuz [43] (4. irudia). Lehen esan bezala, hevinen produktu proteolitikoak, SLF zatiak, luzera osoko hevinen funtzio sinaptogenikoa antagonizatzen duela dirudi, ziurrenik sinaptogenesia erregulatzeko helburuarekin [12]. Horrez gain, hevinek kontaktu kitzikagarri anizkoitzeko adarren eliminazioa kontrolatzen du garapenean zehar [60]. Prozesu hori beharrezkoa da adar dendritikoen garapen egokia eta egonkortze sinaptikoa behar bezala emateko [60]. 4. irudia. Hevinek sinapsi kitzikatzaileetan dituen funtzioak erakusten dituen irudikapen eskematikoa. (A) Hevin kaltzion proteinari lotzen da AMPA hartzailearen (AMPAR) barneraketa blokeatuz, beraien espresioa mintz postsinaptikoetan handiagotuz. (B) Hevinek sinaptogenesia eta NMDA hartzaileen (NMDAR) errekrutatzea induzitzen ditu bi mekanismoen bidez: 1) neurexina-neuroligina zubi trans-sinaptikoen menpekoa (B.1), 2) neurexina-neuroligina zubien menpekoa ez den aparteko mekanismoa (B.2). Hevinen eta kolageno V-aren arteko elkarrekintzak neurexina-neuroligina zubiak egonkortu eta ZKMra ainguratzen ditu (B.1). (D,E) SPARC eta MDGA hevinekin lehiatzen dira neurexinaren eta neuroliginaren loturarengatik, hevinen efektu sinaptogenikoa ostopatuz. Irudia biorender.com webgunean egin da. EKAIA (2023), artikulua prentsan/article in press. https://doi.org/10.1387/ekaia.24808 Amaia Núñez-delMoral eta lankideak Behin-behineko bertsioa (euskara-orrazketaren faltan). 12 Bestetik, hevin proteinak zelulen migrazioa modulatzen du, gaitasun anti-itsasgarriei esker. Horrela, garatzen ari den garun-kortexean glia zelula erradialen migrazio neuronala gelditzeko seinale gisa funtzionatzen du, neuronak garuneko geruza zuzenera bideratuz [74]. Era berean, garatzen ari den zerebeloan hevinen mRNAn Bergmann glia zeluletan adierazten da eta proteina zuntz erradialei atxikitzen zaie zelula granularren migrazioan bitaterkotzeko [75]. Hevinek zelula endotelialen atxikimendu fokala mintz basaletan inhibitzen du ere [76]. Lehen esan bezala, hevin tumore askotan adierazten da, eta horietako batzuetan bere espresioa murriztuta dago. Ematen du hevinen adierazpen murriztuak prostatako metastasian tumore-zelula endotelialekiko atxikimendua sustatzeko eta, beraz, zelulen migrazioa amaitzeko beharraren ondorioa dela [69,77]. Ehun batzuetan hevinek zelulen ugaritzea oztopatzen eta zelulen zikloa inhibitzen badu ere, beste batzuetan (hau da, “zelula linfoideak”) zelulen ugalketa sustatzen du [78–80]. Horrela, hevinek tumore supresore edo faktore onkogeniko gisa joka lezake tumore motaren arabera [68]. Adibidez, adenokartzinoma gastrikoan hevinen adierazpenaren murrizketa bere tumoreak ezabatzeko funtzioen inaktibazioarekin erlazionatu da [81]. Funtzio kontraesankor hori hevinek ehun motaren arabera hartzaile ezberdinekin elkarreragiteko duen gaitasunagatik azal daiteke [82]. Gainera, egiaztatu da hevinek odol-hodien morfologian eta osotasunean eragiten duela, eta kanpoko matrize dermikoaren egitura modulatzen duela kolageno zuntz-muntaketaren erregulazioaren bidez [83,84]. 3.4. Hevinen papera gaitz neuropsikiatrikoetan Gero eta ikerketa gehiagok nabarmentzen dute astrozitoen papera adikzioen garapenean eta drogek eragindako plastikotasun neuronalean [85,86]. Zehazki, frogatuta geratu da jariatutako faktore astrozitikoek, hala nola proteina matrizelularrek, helduen plastikotasun neuronalean parte hartzen dutela gaixotasun psikiatrikoetan, adikzioen gaitzak barne [86,89–91]. Adibidez, proteina-familia hau alkoholismoaren jaio aurreko eta jaio osteko animalia-ereduetan aldatuta dago [92,93]. Izan ere, frogatu egin da etanolarekiko esposizioak jaio aurretik (in utero) astrozitoen fenotipoa biziki aldatzen duela eta hevin proteinaren adierazpena eragiten duela. Horrek iradokitzen du alkoholak hevinen espresioa aldatu dezakeela eta, beraz, hevinek alkoholismoaren plastikotasun neuronalean inplikatuta egon daitekeela [93]. Gainera, orain dela gutxi gure ikerketa taldean hevinen gainespresioa antzeman da alkoholismoa pairatzen zuten pazienteen postmortem giza garunean. Horretaz gain, saguetan egindako etanolaren peritoneo barneko administrazioak proteina honen espresioaren aldaketa eragiten duela, eta hevinen espresioaren murrizpena accumbens nukleoaren astrozitoetan etanolaren kontsumoa aldatzen duela ikusi izan dugu [64]. EKAIA (2023), artikulua prentsan/article in press. https://doi.org/10.1387/ekaia.24808 Amaia Núñez-delMoral eta lankideak Behin-behineko bertsioa (euskara-orrazketaren faltan). 13 Hevin beste gaitz psikiatriko eta neurogarapenekoekin ere lotu izan da. Adibidez, saguen estresarekiko portaeraren egokitzapenari buruzko ikerketa batean, hevinen espresioa eragin zen sagu erresilienteen accumbens nukleoan eta hau, birus-transgenesiaren bidezko hevinen gainespresioa alderantzikatu egin zuen mehatxu-sozialaren (social defeat, ingelesez) efektuak saguetan, antidepresibomoduan jokatuz [94]. Autismoaren espektroaren gaitzean (AEG) hevinaren parte-hartzea ere iradoki da zenbait ikerketa lanetan. Postmortem garuneko laginetan egindako ikerketa batek, “cDNA microarray” teknologia erabiliz, hevin genearen gainadierazpenaren berri eman zuen AEG zuten subjektuetan [95]. Mutazioak, polimorfismoak eta kopien kopuruaren aldaketak (CNV edo copy number variations, ingelesez) hevin genean AEG-ren eta eskizofreniaren inguruko ikerketetan ere aurkitu dira [96–98]. Gainera, neurexinen eta neuroliginen mutazioak ere aurkitu dira AEGn, zeintzuek hevinen mutazioekin batera, iradokitzen dute hevinez osatutako zubi transsinaptikoek zeregin garrantzitsua izan dezaketela patologia honetan [96]. Konexio talamokortikalek ere alterazioak erakusten dituzte AEGn, hipotesi hau bermatuz [99]. Era berean, orain dela gutxiko lan batek erakusten du SPARCL1 genearen mutazioetako batek, EF-besoaren motiboa falta duen hevinentzat kodifikatzen duenak, hevina erretikulu endoplasmatikoan metatzea eragiten duela [42]. Horrek, hevinen jariaketa kaltetzen du eta txarto tolestutako proteinen erantzunak aktibatzea eragiten du [42]. Hevinen alterazioak erakusten dituen beste neurogarapenako gaitz bat Fragile X sindromea da, non hevin proteinaren adierazpenaren erregulazio okerra deskribatu da, garunatal espezifikotasunarekin [100]. Hevin, halaber, neuroendekapenezko gaitzen biomarkatzaile potentzial gisa ere hartu da, kontrolekin konparatuta haren adierazpena aldatu egiten delako hurrengo gaixotasunak dituzten pazienteen LZRan: narriadura kognitibo arina, albo-esklerosi amiotrofikoa eta Parkinsonen zein Alzheimerren gaixotasunak [47,65,101,102]. Izan ere, Alzheimerren gaixotasuna duten pazienteengan, hevin genearen nukleotido bakarreko bi polimorfismo ezberdin gaixotasunaren progresioaren azelerazioarekin erlazionatu dira [103]. Horretaz gain, garun helduan duen funtzio fisiologikoa aztertu da batez ere garuneko gaixotasunen animalia ereduetan, hala nola, garuneko lesioa, infartu iskemikoa eta epilepsia. Zehazki, hevinen adierazpena astrozito erreaktiboetan indartzen da infartu iskemikoaren edo karraskari helduen garuneko lesio lokalizatuaren ondoren, ziurrenik heriotza neuronala konpentsatzeko [51,104–107]. Era berean, hevin-kaltzion elkarrekintzak, garun helduaren lesio baten ondoren, antolaketa eta berreskurapen sinaptikoan parte hartzen du, zeinetan matrizeko metaloproteasa-3k (MMP-3) ere inplikatuta dagoen [43].
