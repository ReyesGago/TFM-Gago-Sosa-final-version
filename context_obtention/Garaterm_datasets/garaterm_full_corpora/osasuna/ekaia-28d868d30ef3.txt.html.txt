156 Ekaia, 2020, 38, 155-182 G. Perez-Junkera, A. Lasa, J. Miranda, V. Navarro, E. Simón, I. Larretxi, O. Martinez, M. Bustamante, I. Txurruka, M. Vazquez-Polo 1. SARRERA 1.1. Zer dira FODMAPak? FODMAP kate motzeko eta hartzigarriak diren karbohidrato eta poliolen taldea izendatzeko erabilitzen den ingelesezko akronimoa da, «Fermentable Oligosaccharides, Disaccharides, Monosaccharides and Polyols» izenaren siglak biltzen dituena. Karbohidrato talde honen barruan azpitalde ugari daude eta bakoitzean molekula desberdinak sailkatzen dira [1, 2] (1. taula). Oro har, esnekietan eta landare-jatorriko zenbait elikagaitan era naturalean aurki daitezkeen substantziak dira, hala nola fruta, barazki, lekale, zereal eta eratorrietan, baita ohiko dietan erabiltzen diren gozogarrietan ere. FODMAP azpitalde bakoitzak berezkoak diren xurgapen- eta hidrolisi-ezaugarriak erakusten baditu ere, orokorrean, FODMAP guztiek hiru ezaugarri funtzional partekatzen dituzte: heste mehean haien xurgapen-maila baxua da, molekula txiki eta osmotikoki aktiboak dira eta hesteko bakterioek azkar hartzitzen dituzte [3]. Hori dela eta, heste-mailan zenbait efektu desiragaitz izan ditzaketela ikusi da eta azken urteotan ga1. taula. FODMAP azpitaldeak: molekulen sailkapena eta haien hesteko garraiosistema [1, 2, 7-9]. FODMAP azpitaldea Molekula mota Hesteko garraio-sistema Olisakaridoak FOS (fruktooligosakaridoak edo fruktanoak): Sakarosa molekula bat fruktosa batera edo gehiagotara lotuta β (2-1) loturaren bitartez. Heste meheak ez duenez molekula hauen arteko β lotura apurtzeko hidrolasarik, ezin dira hestean liseritu, heste-epitelioan zehar garraiatu, ezta xurgatu ere. Hori dela eta, heste lodira heltzen dira eta hango mikrobiotari esker hartzitzen dira. Molekula horien % 90 baino gehiago hartzitzen da heste lodian. GOS (galaktooligosakaridoak edo galaktanoak): Laktosa molekula bat galaktosa molekula bat, bi, hiru edo lauri lotuta β loturen bitartez. Maltooligosakaridoak (maltodextrina): glukosaren polimeroak, almidoiaren hidrolisitik lortuak; α (1-4) lotura bidez. Heste mehearen eskuila-ertzeko glukosidasa deituriko entzimek eta beste disakaridasa batzuek (laktasa eta sakarasa) karbohidrato hauek monosakaridotan banatzen dituzte, glukosatan alegia. Glukosa garraio aktiboz xurgatzen da hestean. Zenbait heste-gaixotasunetan heste-biloak kaltetuta daude, eta entzima hauen funtzionalitatea murriztua dago. Ondorioz, karbohidrato hauek ez dira digeritzen ezta xurgatzen; heste lodiraino heltzen dira, eta han bakterioek hartzitzen dituzte. Isomaltooligoskaridoak: glukosak beste monosakarido batzuekin osatzen dituen polimeroak; α (1-4) lotura bidez. https://doi.org/10.1387/ekaia.21650 157 FODMAP urriko dieta eta haien erabilgarritasuna hesteko gaixotasunen maneiuan FODMAP azpitaldea Molekula mota Hesteko garraio-sistema Disakaridoak Laktosa (glukosa+galaktosa) eta maltosa (glukosa+glukosa). Guztiak α loturez elkartuak. Laktosa erraz digeritzen da heste mehean laktasa entzima funtzionala bada. Hidrolizatzean, askatzen diren glukosa eta galaktosa garraio aktiboz xurgatzen dira. Laktasa entzimaren faltak edo funtzionaltasun ezak ez du laktosa hidrolizatzea ahalbidetuko. Ondorioz, heste lodira garraiatuko da, eta hango bakterioek hartzituko dute. Talde etniko eta lurralde desberdinen artean, laktasaren defizientziak prebalentzia aldakorra du: % 2 izatetik, adibidez lurralde eskandinaviarretan, % 90 izatera, Asiako zenbait lurraldetan. Heste mehean kokatzen diren eskuila-ertzeko zeluletako entzimek, glukosidasa deiturikoek, maltosa ere deskonposatzen dute, monosakarido-unitatetan. Glukosidasak funtzionalak ez direnean, heste lodiko mikrobiotak hartzitzen du maltosa. Monosakaridoak Fruktosa, glukosa eta galaktosa. Hiru monosakarido hauek garraio aktiboz xurgatzen dira. Fruktosa heste mehean xurgatzen da GLUT-2 eta GLUT-5 garraiatzaileen bidez, zeinak heste biloen eskuila ertzeko zeluletan aurkitzen baitira. GLUT-2 bidezko xurgapena errazago gertatzen da baldin fruktosarekin batera glukosa ere badago, hau da, biak batera eta kantitate antzekoetan agertzen badira. Glukosa baino kantitate handiagoan agertzen denenan, ordea, okerrago xurgatzen da fruktosa. Horregatik, elikagaiak «gehiegizko fruktosa» duenean (fruktosa gehiago glukosa baino), gaizki xurgatzen da, eta, beraz, FODMAP bat dela jotzen da. Fruktosa bakarrik xurgatzeko gaitasun eskasa du biztanleriaren % 30ek, eta, zenbait heste-gaixotasun duten pertsonetan, are handiagoa da prebalentzia hori. Bestalde, glukosa eta galaktosa epitelioan barrena xurgatzen dira eta porta zainari esker garraiatzen dira gibelera. Kontzentrazio baxuetan, glukosa, sodioaren mende dagoen garraiatzaile bati esker xurgatzen da. Kontzentrazio altuagoetan, bigarren garraiatzaile bat aktibatzen da. Galaktosa ere, garraiatzaile berak erabiliz xurgatzen da. Monosakarido horiek xurgatzen ez direnean, heste lodira iritsiko dira, eta han hartzituko dira. Poliolak Manitola, sorbitola, xilitola eta maltitola (manosa, glukosa, xilosa eta maltosaren karbonilo taldea alkohol talde batera erreduzitzen denean eratzen dira, hurrenez hurren). Manitola eta sorbitola antzeko pisu eta tamaina molekularra duten sei karbonoko poliolezko isomeroak dira. Hidrolixo talde baten orientazioan desberdintzen dira soilik. Partzialki xurgatzen dira heste meheko epitelioan zehar difusio pasiboz. Polidextrosek eta isomaltasek ere, elikagaietan erabiltzen diren gehiagarriak direnek, antzeko jarrera dute. Xurgatzen ez diren poliolak, heste lodira ailegatzean, hartzitu egiten dira. 158 Ekaia, 2020, 38, 155-182 G. Perez-Junkera, A. Lasa, J. Miranda, V. Navarro, E. Simón, I. Larretxi, O. Martinez, M. Bustamante, I. Txurruka, M. Vazquez-Polo rrantzi handia ematen ari zaio FODMAP-kontsumoa murrizteak osasunean izan dezakeen eragina aztertzeari. Nabarmentzekoa da, adibidez, hesteko aztoratze funtzionalak dituzten pazienteen artean gertatzen dena, FODMAPz urria den dieta egitean urdail-hesteetako sintomak murrizten dituela ikusi baita [4-6]. Azken urteotan «FODMAP berriak» izena eman zaien beste molekula batzuk ere pasatu dira dietako substantzia horien taldea osatzera. Molekula horien artean, jarraian zehazten direnak dira ezagunenak: — Pasiboki xurgatutako monosakaridoak, hala nola xilosa eta arabinosa. Xilosa pentosa bat da, urdaileko xurgapen-probetan pasiboki eta astiro-astiro xurgatzen dena. Xurgatzen ez dena heste lodian hartzitzen da. Elikagaien xilosa-edukia ez dago ondo definituta, baina jakina da barazki eta frutetan agertzen dela. Arabinosa elikagaietan gehigarri gisa erabiltzen da eta aipatutako FODMAPen eragin antzekoak ditu (xurgapen geldoa eta ez guztizkoa; ondorioz, heste lodira heltzean hartzigarria da). — Digeriezinak diren beste oligosakarido batzuk: Heste mehean hidrolizatzen ez diren dietako beste oligosakarido batzuk ere existitzen dira, hala nola isomalto-oligosakaridoak (sojaren eratorrietan) eta xilo-oligosakaridoak (bambu ernamuinean eta zenbait fruta eta barazkitan). Hala ere, eguneroko dietan sarri kontsumitzen ez diren elikagaiak dira, eta ez dago haien edukiaren balioa adierazten duen zerrenda kuantitatiborik. Oro har, ez dira sintoma eragile garrantzitsurik izango, baina herrialde konkretu batzuetan, Japonian adibidez, konposatu hauen elikagai-iturriak gehiago kontsumitzen direnez, osasunean eragina ote duten ala ez jakitea interesgarria litzateke. — Laktulosa: Laktosaren isomero bat da; sintetikoki esnea berotuz lortzen da eta medikuntzan laxante bezala erabiltzen da. Hala ere, entzefalopatia hepatikoa duten pazienteetan, laktulosak jasaten duen hartziduraren ondorioz, koloneko pH-a murrizteko eta era honetan nitrogeno molekulen absortzioa gutxitzeko ere erabiltzen da. — Inulina: Fruktosa molekula ugari (20-60 bitarte) elkartzean sortzen den oligofruktanoa da. Industrian jogurretan gehitu ohi da elikagai prebiotikoak egiteko. Kate luzeeneko inulinek heste mehean efektu osmotikoa dutela ikusi da [4]. 2. ZER ERAGIN DUTE FODMAP-ek OSASUNEAN? FODMAPak osatzen dituzten zenbait molekula (GOS eta FOSak kasu) zuntz dietetikoaren barnean ere sailkatzen dira, eta beraz, zuntzak osasunean izan ditzakeen efektuak dituzte. Uraren atxikipena eragiten dute; horrela, digestio-hodiko ur edukia handitzen da. Bestalde, hesteetako mi- https://doi.org/10.1387/ekaia.21650 159 FODMAP urriko dieta eta haien erabilgarritasuna hesteko gaixotasunen maneiuan krobiotak hartzitu egiten ditu. Hartzidura areagotzeak eta likidoen kargak heste mehe distalean eta kolon proximalean lumenaren distentsioa eragiten dute. Horrek, erraietako hipersentsibilitatearekin batera, asetze-sentsazioa eta tripako mina eragiten du. Kontrara, jakina da halako konposatuen hartziduraren ondorioz kate motzeko gantz azidoak gehiegi ekoizten direla, hala nola propionatoa, butiratoa eta azetatoa, efektu onuragarri asko erakusten dituztenak. Butiratoa, zehazki, koloneko epitelioarentzako energia-iturririk garrantzitsuena da, eta urdaileko epitelioaren mantenurako onuragarria da. Gainera, propionatoak eta azetatoak efektu erregulatzaileak dituzte, glukoneogenesia edota kolesterol-sintesia murritz baitezakete. Hala ere, kate motzeko gantz azido hauek toxikoak izan daitezke epitelioarentzat, kontzentrazio altuetan baldin badaude: urdail-mukosatik 5-hidroxitriptamina askatzea estimulatzen dute; anplitude handiko koloneko kontrakzioen sorreran laguntzen dute, eta, era horretan, heste-igarotzea azkartzen da [2]. Erantzunok heste-jarduera aldarazten dute, hala nola beherakoa, idorreria, edo biak batera izatea. 1. irudia. FODMAPetan aberatsak diren eikagaiak hartu ostean, heste mehetik heste lodira garraiatu bitartean azaltzen diren ondoezak. The Pipetten Blogeko irudi moldatua [10]. 160 Ekaia, 2020, 38, 155-182 G. Perez-Junkera, A. Lasa, J. Miranda, V. Navarro, E. Simón, I. Larretxi, O. Martinez, M. Bustamante, I. Txurruka, M. Vazquez-Polo 3. ZEIN ELIKAGAITAN DAUDE FODMAPak? Gorago aipatu bezala, FODMAPak dietako elikagai-iturri desberdinetan (frutak, barazkiak, zerealak, lekaleak, fruitu lehorrak, esnea eta esnekiak…) aurki daitezkeen konposatuak dira. 2. taulan, elikagai talde desberdinetan sailkatzen diren FODMAP-eduki askoko eta -eduki urriko zenbait elikagai agertzen dira. Ikerketa ugari egin dira elikagaiak beren FODMAP-edukiaren arabera banatzeko [11-13], baina, kontrara, gutxi batzuek bakarrik plazaratu dituzte elikagaien FODMAP-eduki zehatzak. Elikagai zehatz baten FODMAP kantitatearen analisia egiteko, elikagai beraren zenbait lagin hartzen dira eta horien nahasketa homogeneo bat prestatzen da. Ondoren, FODMAPak erauzten dira eta kromatografia bidez neurtzen dira [13]. 2. taula. Dietako elikagaien sailkapena haien FODMAP-edukiaren arabera. Canicoba et al., 2016 [7] etik moldatutako taula. Elikagai taldea FODMAP-eduki altua duten elikagaiak* FODMAP-eduki urria duten elikagaiak** FODMAP nagusiak elikagai taldean Esnekiak Esnea (behiarena, ahuntzarena, ardiarena), izozkia, gazta bigunak eta freskoak, jogurta, esnekrema Laktosa gabeko esnea, gazta gogorrak, zenbait gazta bigun (camembert, cheddar, mozzarela gaztak —behiarenak—, cotta ge gazta, ahuntzarena) Laktosa Frutak Alesagarra, pikua, okarana, udarea, angurria, mangoa, sagarra, gerezia Ahabia, anana, platanoa, mugurdia, kiwia, mandarina, marakuia, meloia, masusta, laranja, pomeloa Gehiegizko fruktosa, oligosakaridoak, polialkoholak Barazkiak Baratxuria, orburua, brokolia, apioa, batata, kuia, tipula, zainzuriak, azalorea, porrua, erremolatxa, aza berdea, juka Zerba, alpalpa, alberjinia, ziazerba, mihilua, uraza, patata, pepinoa, errefaua, arbia, txinatar aza, koloredun aza, bruselar aza, tomatea, azenarioa Olikosagaridoak, polialkoholak Fruitu lehorrak Almendra, gaztaina, datila, mahaspasa, pistatxoa, mertxika-lehortua Hurra, makadamia intxaurra, mani-intxaurra, pekan-intxaurra, haziak (eguzkilore, txia, kuia, sesamoa) Gehiegizko fruktosa, oligosakaridoak, polialkoholak https://doi.org/10.1387/ekaia.21650 161 FODMAP urriko dieta eta haien erabilgarritasuna hesteko gaixotasunen maneiuan Elikagai taldea FODMAP-eduki altua duten elikagaiak* FODMAP-eduki urria duten elikagaiak** FODMAP nagusiak elikagai taldean Zerealak Garia, zekalea, garagarra, amarantoa (eta eratorriak) Gluten gabeak eta eratorriak: artoa, arroza, oloa, artatxikia, sorgoa, kinoa Oligosakaridoak Lekaleak Txitxirioak, dilistak, babarrun gorriak, soja Tofua Oligosakaridoak Gozoak JMAFa (fruktosa askoko arto-jarabea), eztia eta -ol amaiera duten gozagarriak: eritritola (E968), isomaltosa (E953), laktitola (E966), maltitola (E965), manitola (E421), sorbitola eta sorbitol-jarabeak (E420) eta xilitola (E967) -ol amaiera gabeko gozagarriak: azelsulfamoak (E950), aspartamoa (E951), azido ziklamikoa (E952), sodio-, potasio- eta kaltzio-gatzak, estebiol-glukosidoak (E960), neohesperidina dihidrokalkona (E959), neotamoa (E961), sakarina (E954), aspartamoeta azelsulfamo-gatza (E962), sukralosa (E955) eta taumatina (E957) Gehiegizko fruktosa, polialkoholak Edariak Soja edariak, zuku industrialak, rona, ardo zuria Arroz-, hur- eta olo-edariak, ahabi-zukua, garagardoa, ardo beltza, vodka, whiskya Polialkoholak Olioak eta gantzak Oliba-olioa, eguzkiloreolioa, arto-olioa, margarina, gurina ** FODMAP-eduki altua duten elikagaiak: gehiegizko fruktosa 0,5 g/100 g elikagai, 3 g fruktosa/100 g elikagai edo 0,2 g fruktano/100 g elikagai denean, adibidez. ** FODMAP-eduki urria duten elikagaiak: oligosakaridoentzako muga 0,2 g/100 g elikagai baino baxuagoa denean, zerealen eta aleen oligosakaridoak (GOS + fruktano totalak) 0,3 g/100 g elikagai mugaren azpitik daudenean, eta gehiegizko fruktosa 0,15 g/100 g elikagai mugaren azpitik dagoenean, adibidez [14]. 4. FODMAP URRIKO DIETA FODMAP urriko dieta hesteko patologiak dituzten pazienteetan sintoma desberdinak murrizteko helburuarekin aholkatzen den dieta da, baina ez da, ordea, bizitza osoan zehar egin behar den dieta bat. Aurretiaz aipatu bezala, pertsona bakoitzak erantzun desberdina edukiko du karbohidrato desberdinen aurrean [15], eta kalte egiten duten karbohidratoak zeintzuk diren jakiteko egiten da dietaren ezarpena. Horren arabera, dietatik zein 162 Ekaia, 2020, 38, 155-182 G. Perez-Junkera, A. Lasa, J. Miranda, V. Navarro, E. Simón, I. Larretxi, O. Martinez, M. Bustamante, I. Txurruka, M. Vazquez-Polo elikagai kendu eta zein ez eta zenbat denboraz mantenduko den ere erabakiko da. Dieta nutrizionalki egokia izatea zaila da, oso murriztailea izan baitaiteke eta gabeziak ekar baititzake. Adibidez, Molina-Infante et al.-ek 2016an egindako ikerketa batean kaltzio-ingesta murrizten zela ikusi zuten, batez ere esne eta esnekien kontsumoa jaisten zelako. Gabezia hau garrantzitsua izan daiteke umeetan, nerabeetan, haurdun edo edoskitzaroan dauden emakumeetan eta emakume postmenopausikoetan. Esnekiak murriztean ondorio larririk ez izateko, kaltziotan aberatsak diren beste elikagai batzuk bilatu behar dira [16]; esaterako, animalia-jatorriko beste elikagai batzuetan ere agertzen da, baina kantitate txikiagoetan: adibidez, mariskoan, hezur eta guzti jaten diren arrainetan eta abarretan. Urak ere badu kaltzioa, batez ere ur gogorrak, baina kaltzio hori ez da oso erabilgarria izaten [17]. Horrez gain, beste FODMAP batzuen ingesta murrizteak, FOS eta GOSena adibidez, zuntzetan aberatsak diren elikagaien kontsumoa murriztea dakar, eta ondorioz, idorreriarekin eta mikrobiota onuragarriaren murrizketarekin erlazionatu da [2, 18]. Ikerketa batean, HNSa (heste narritakorraren sindromea) zuten pazienteen artean, lau astez FODMAP urriko dieta egin eta gero, lumeneko bifidobakterioak nabarmenki murriztu zirela konturatu ziren, beste bakterio taldeen edo bakterio kopuru totalaren gain eraginik izan gabe [19]. Beste ikerketa batean, hori ere HNSa zuten pazienteen artean egina, gorotzetako bakterioak neurtu ziren [20]. Ikerketa horretan, pertsona talde batek FODMAP urriko dieta egin zuen eta beste talde batek Australian ohikoa den dieta. Interbentzioa hiru astez mantendu ostean, Clostridium coccoides eta Akkerkmansia muciniphila deritzen espezieen murrizketa nabarmena ikusi zen gorotzetan —lehen espeziak burutiratoa sortzen du, eta bigarrena mukosa osasuntsua izatearen erantzule da—. Ruminococcus espeziaren kantitateak, ordea, mukosa kontsumitzen duen bakterio kaltegarriarenak, areagotu egin ziren. Hala ere, bigarren ikerketa horretan ez zen bifidobakterioen murrizketarik ikusi. Efektu horien aurrean, esan beharra dago dieta egokiro ezartzekotan zuntz-ingesta aproposa bermatu beharra dagoela beste elikagai batzuen bitartez; horrela, idorreria edo floraren murrizketa bezalako efektuak saihestuko dira. Dieta honen balizko eragin kaltegarriak ezeztatzeko, FODMAP urriko dietaren izaera murriztaileak elikadura-portaeraren Nahasmenduen garapenean eragina izan dezakeela ikusi da, batez ere komorbilitate psikologikoak dituzten pertsonetan [21]. Efektu desiragaitz horien guztien aurrean, argi dago FODMAP urriko dieta profesionalen laguntzaz egin beharreko dieta dela, baina, errealitatean, pertsona gehienek inolako laguntzarik gabe jartzen dute praktikan. Dietista-nutrizionistaren lana ezinbestekoa da dieta ezartzeko orduan, beharrezkoa baita dietaren helburuak zeintzuk diren ezagutzea: oreka nutri- https://doi.org/10.1387/ekaia.21650 163 FODMAP urriko dieta eta haien erabilgarritasuna hesteko gaixotasunen maneiuan zional eta kaloriko egokia izatea, maiztasun handiko jarraipena egitea, eta dieta elikadura-portaerara eta bizi-estilora moldatzea [2]. FODMAP urriko dieta konplexua da, eta irakasteko eta ikasteko zaila [2]. Gainera, denbora luzean hura mantentzea zail egiten da, eta nahiko garestia da; izan ere, FODMAPz urriak diren alternatibak edo aukerak bilatzea eta erostea garestiagoa izan daiteke [22]. Kontuan izanik sintomen hobekuntza lortzeko dietarekiko atxikipen handia lortzea ezinbestekoa dela [23], beharrezkoa da dieta aukera anitzekoa eta erakargarria izatea. Dieta nutrizionalki egokia eta orekatua izan dadin eta efektu desiragaitzik sor ez dezan, lehendabizi, beharrezkoa da dietatik kenduko diren elikagaiak nola ordezkatu behar diren jakitea [7, 24]. Horrez gain, dieta hau ez da bat-batean ezartzen edota norberak nahi duen moduan. Pauso batzuei jarraitu beharra dago. Dieta ezarri aurretik, adibidez, lehenik, balorazio nutrizional eta klinikoa egin behar da. Beharrezkoa da elikadura-portaera, bizi-estiloa, jarduera fisikoa, familiako historia klinikoa, alergiak, intolerantziak, medikamentuak eta gorputz-masaren indizea aztertzea. Adibidez, kontsumitutako zuntz-, gantz-, espezia-, alkohol- eta likido-edukiak balioztatu behar dira, gaixotasunaren sintometan eragina izan baitezakete [2]. Ondoren, dieta honek hiru fase biltzen ditu: hasteko, 2-6 astez FODMAP urriko dieta bat ezartzen da; ondoren, berrezarpen-fase batek jarraitzen du, eta, amaitzeko, FODMAP mota ezberdinen ingestaren pertsonalizazioa egiten da [25]. Lehen fasean, FODMAPz urri diren elikagaiak har daitezke, eta FODMAPz aberatsak direnak saihestu behar dira (2. taula). Fasearen helburua dietak efekturik duen jakitea da. Hasierako fasean, bitartean eta amaieran agertzen diren sintomak eskala baten bidez neurtzen dira, FODMAPz urri den dieta zorrotza egitea baliagarria den edo ez ikusteko [26]. FODMAPz urri den dieta eraginkor bat eginez gero, sintomak 3-4 asteren buruan murriztu edo normaldu beharko lirateke. Murrizketa-fasearen ondoren, ekidin diren elikagaiak berriro hartu beharko dira. Murriztutako elikagai taldeak banaka sartzen dira dietan eta, horrela, sintomen eragile diren elikagai zehatzak zeintzuk diren determinatuko da. Era honetan, elikagai horien edo konposatu dietetiko zehatz batzuen aurrean, pazientearen banakako tolerantzia zein den adieraziko da. Sintomen hobekuntza lortzen duten pazienteei, ez zaie sintoma-eragile diren elikagaiak jaten uzten. Dena den, elikagaien gutxinakako tolerantzia probatzea garrantzitsua da, denbora luzez elikagai batzuen ingesta alferrik murriztu behar ez izateko eta ondorioz urdail-hesteko ekosistema mikrobianoa ez kaltetzeko. Horrela, pertsona hauen bizi kalitatea ez da urrituko [27]. Dieta pertsonalizatzearen fasean, gaizki toleratu diren elikagaiak jateari uzten zaio. Hala ere, dietatik ezabatutako elikagaien tolerantzia berriro pro- 164 Ekaia, 2020, 38, 155-182 G. Perez-Junkera, A. Lasa, J. Miranda, V. Navarro, E. Simón, I. Larretxi, O. Martinez, M. Bustamante, I. Txurruka, M. Vazquez-Polo batzen da, denboran zehar elikagaien tolerantzia alda daitekeelako. Epe luzera, pertsonalizatuta egongo den eta FODMAPz urri baina era berean askotarikoa izango den dieta egingo du pertsonak, jakinik denbora batera alda daitekeela [25]. Aurretiaz azalduriko pauso guztiak erraz ulertzeko, 2. irudian fase bakoitza zertan datzan azaltzen da laburki. 2. irudia. FODMAPz urria den dieta ezartzerakoan jarraitu beharreko faseak. Monash Unibertsitateak argitaratutako irudiaren moldaketa [28]. 5. FODMAP-z URRIA DEN DIETAREN EFEKTU ONURAGARRIAK HESTEKO HANTURAZKOAN ETA BESTE GAIxOTASUN BATZUETAN Jakina da FODMAPek hesteetako hanturazko patologia batzuen sintomatologia areagotu dezaketela [2]. Gaixotasun ikertuenetako bat HNSa izan arren, azken urteetan FODMAP urriko dieta beste hesteko patologia batzuetan ere erabilgarria izan daitekeela ikusi da. Ondorengo lerroetan deskribatzen dira gaixotasun desberdinetan dietaren erabilera demostratzen duten azken 5 urteetako entsegu klinikoak. 5.1. Heste Narritakorraren Sindromea HNSa urdail-hesteko aztoratze funtzionala da. Hestean gertatzen diren aldaketekin erlazionatutako abdomeneko mina eta sabel-hustearen maiztasunaren aldaketak eragiten ditu. Mundu mailan duen prebalentzia % 11 da eta ohikoagoa da emakumezkoetan eta 50 urte baino gutxiago duten pertsonetan. HNSaren fisiopatologiak hainbat ezaugarri ditu: erraietako hipersentsibilitatea, hesteen motilitate urria edo eza, urdail-hesteko mikrobiotaren disbiosia, burmuin-heste ardatzeko alterazioak eta aldaketa psikosozialak. Jakina da halaber gaixotasun honetan tratamendu farmakologikoa erabil- https://doi.org/10.1387/ekaia.21650 165 FODMAP urriko dieta eta haien erabilgarritasuna hesteko gaixotasunen maneiuan 3. taula. FODMAP urriko dietak HNSa duten pazienteetan erakutsi dituen epe motzeko eraginak. Autoreak, urtea Lagin tamaina eta interbentzioaren ezaugarriak Tratamenduaren iraupena Emaitzak Mcintosh et al., 2017 [30] Helduak FUD (n = 19) FAD (n = 18) 3 aste FODMAP urriko dieta egin zutenek heste eta urdaileko sintoma gutxiago eta tripako min gutxiago izan zuten. Böhn et al., 2015 [31] Helduak FUD (n = 33) HSNOG (n = 34) 4 aste Bi taldeetan berdin murriztu ziren sintomak. Chumpitazi et al., 2015 [32] Haurrak FUD (n = 16) AHGDT (n = 17) 48 ordu FUDa egin zutenek min abdominal gutxiago eta larritasun txikiagoa erakutsi zuten. Eswaran et al., 2016 [33] Helduak FUD (n = 45) mAHGDT (n = 39) 4 aste Abdomeneko minaren murrizketa eta gorotzen trinkotasun handiagoa FUDa egin zutenetan. Sintomen arintzean ezberdintasunik ez. Laatikainen et al., 2016 [34] Helduak Arroz ogia (n = 43) FODMAP urriko arroz-ogia (n = 44) 4 aste Abdomeneko min, flatulentzia, urdail-orro eta heste-karranpa gutxiago FODMAP urriko arroz-ogia kontsumitu zuten pertsonetan. Staudacher et al., 2017 [35] Helduak HSNOG + plazeboa (n = 27) HSNOG + probiotikoa (n = 26) FUD + plazeboa (n = 24) FUD + probiotikoa (n = 27) 4 aste Sintoma gutxiago eta bizi kalitate hobea FUDa egin zuten pertsonetan. Hustoft et al., 2017 [36] Helduak FUD eta maltodextrinak (n = 20) FUD eta FOS (n = 20) 9 aste Sintoma gutxiago eta paziente gehiago sintoma gutxiagorekin maltrodextrinarekin suplementatu zen taldean. Peters et al., 2015 [37] Helduak FUD (n = 24) Hipnoterapia (n = 25) FUD + hipnoterapia (n = 25) 6 aste Urdail-hesteetako sintomen larritasun baxuagoa FUDan eta hipnoterapian. Bizi kalitatea talde guztietan hobetu zen ezberdintasun estatistikorik gabe haien artean. Laburdurak: FUD (FODMAP urriko dieta), FAD (FODMAP askoko dieta), HSNOG (HSNa duten pazienteen ohiko gomendiak, AHGDT (Ameriketako haurrentzat gomendantzen den dieta tipikoa), mAHGDT (moldatutako Ameriketako haurrentzat gomendantzen den dieta tipikoa). 166 Ekaia, 2020, 38, 155-182 G. Perez-Junkera, A. Lasa, J. Miranda, V. Navarro, E. Simón, I. Larretxi, O. Martinez, M. Bustamante, I. Txurruka, M. Vazquez-Polo tzea ez dela oso erabilgarria. Hori dela eta, dietoterapia gero eta gehiago erabiltzen da sintomak murrizteko helburuarekin [29]. Proposatzen diren dieten artean, FODMAP urriko dieta nabarmendu da, FODMAPek hestean duten eragina zein zen jakin zenean eta konposatu horien eragite mekanismoa ezagutu zenean, substantzia hauek dietatik kentzeak efektu positiboak izan zitzakeela pentsatu baitzen. Hasiera batean, FODMAP urriko dieta fruktosa eta fruktanoak murriztean bakarrik zentratzen zen. Lehendabiziko dieta hori ezagutza urri batzuetan oinarritu zen, baina ordutik honako ikerketa berriek jakintza gehiago ekarri dute. Modu sistematikoan gaixo guztiei ezartzen zitzaien dieta izatetik era indibidualean ezartzen den dieta izatera igaro da. Orain, HNSa duen norbanako bakoitzak FODMAPekiko duen tolerantzia aztertzen da eta horren araberako dieta ezartzen da [4]. Dieta horren onurak epe motzeko eta epe luzeko interbentzioetan aztertu izan dira honako tauletan ikus daitekeen bezala. Taulako ondorio gehienek epe laburrean FUDa egin zuten pazienteen artean sintomen eta bizi kalitatearen hobekuntza bat lortu zela adierazten dute. Lorturiko emaitzek adierazi zuen FUDa epe luzez egiteak sintomen hobekuntza zekarrela eta zenbait kasutan sintomez gain egoera psikologikoarena ere bai. https://doi.org/10.1387/ekaia.21650 167 FODMAP urriko dieta eta haien erabilgarritasuna hesteko gaixotasunen maneiuan 4. taula. FODMAP urriko dietak HNSa duten pazienteetan erakutsi dituen epe luzeko eraginak. Autoreak, urtea Lagin tamaina eta interbentzioaren ezaugarriak Tratamenduaren iraupena Emaitzak Peters et al., 2016 [38] Helduak FUD + mFUD (n = 24) Hipnoterapia (n = 25) Konbinatua (n = 25) Dietistaren hezkuntza Nutrizionala FUD jarraitzeko Tratamendua 6 aste eta 6 hilabetez jarraipena FUDa, hipnoterapia eta biak konbinatuta egin zituzten pertsonetan sintomen hobekuntza orokorra, 6 hilabetetan mantendua. Hipnoterapia kasuan gehiago, indize psikologikoei dagokienez (antsietatea eta depresioa murriztu ziren). Schumann et al., 2018 [39] Helduak 12 asteko FUD + mFUD (n = 29) 12 asteko yoga saioak (n = 30) Dietistaren hezkuntza nutrizionala 6 hilabete HNSaren Larritasunaren puntuazioa murriztu zen FUD eta yoga taldeetan, ezberdintasun estatistiko esanguratsurik gabe bi taldeen artean. Ospitaleko antsietatea eta depresioa txikiagoa izan zen yoga taldean. Maagaard et al., 2016 [40] Helduak HNS (n = 31) HGI (n = 49) 6-8 asteko FUD + mFUD (n = 180) Dietistaren hezkuntza nutrizionala 16 hilabete batez beste Sabel-hantura eta abdomeneko mina murrizteko eragin partziala edo osoa. Heren bat dietara atxikitu ziren. FUD ohiko dieta baino zailagoa eta garestiagoa zela ikusi zen. O´Keeffe et al., 2018 [22] Helduak NICE HSN kriterioak 6 asteko FUD + mFUD (n = 103) Dietistaren hezkuntza nutrizionala 6-18 hilabete Abdomeneko mina, sabel-hantura eta haize-minak murriztu ziren epe luzeko jarraipenean. Sintomen lasaitze asegarria ikusi zen jarraipenean. mFUDa ohiko dieta baino garestiagoa eta zailagoa zela ikusi zen. Harvie et al., 2017 [18] Helduak FUD (n = 23) Ohiko dieta (n = 27) MFUD (n = 23) FUD (n = 27) Dietistaren hezkuntza nutrizionala 6 hilabete HNSren Larritasunaren puntuazioaren murrizketa eta bizi-kalitate hobea FUD taldean (3 hilabete) eta MFUD taldean (6 hilabete). Weynants et al., 2019 [41] Helduak 6-8 asteko FUD + mFUD (n = 90) Dietistaren hezkuntza nutrizionala 49-168 aste Dieta egin zuten pertsonetan abdomeneko min gutxiago. Pazienteen % 80 dietara atxikitu zen. Bizi-kalitatean ez zen ezberdintasunik ikusi. Laburdurak: FUD (FODMAP urriko dieta), FAD (FODMAP askoko dieta), HNS (heste narritakorraren sindromea), mFUD (moldatutako FUD), HGI (hesteetako gaixotasun inflamantorioa), NICE (National Institute for Health and Clinical Excellence). 168 Ekaia, 2020, 38, 155-182 G. Perez-Junkera, A. Lasa, J. Miranda, V. Navarro, E. Simón, I. Larretxi, O. Martinez, M. Bustamante, I. Txurruka, M. Vazquez-Polo 5.2. Hesteetako Gaixotasun Inflamatorioa Hesteetako gaixotasun inflamatorioa (HGI) hesteetako hantura kronikoa eragiten duten gaixotasun errepikakorren taldea da. Geroz eta intzidentzia altuagoa duen mundu mailako arazoa da; haren prebalentzia 1/310 (Chron gaixotasunaren kasuan) eta 1/198 da (kolitis ultzeratiboaren kasuan) [42]. Haren etiologia guztiz ezaguna ez den arren, faktore genetikoek, inguruneak eta hesteko mikroorganismo eta erantzun immunearen arteko interakzio konplexuek parte hartzen dutela uste da [43]. HGIa duten pazienteek sintomen arintze-momentuak izaten dituzte, baina gaixoen proportzio esanguratsu batek sintomak izaten jarraitzen du, hestearen hantura aktiboak eragindakoak ez direnak. Hala ere, sintoma horiek hestearen funtzio-aztoratzearen Rome irizpideak betetzen dituzte [44]. Rome irizpideek urdail-hesteko aztoratze funtzionalen ondorioz sortzen diren sintoma klinikoak sailkatzeko balio dute. Chron gaixotasuna, kolitis ultzerosoarekin batera, HGIen adibide nagusia da. Gehienbat urdail-heste traktuan eragiten du. Sabel aldeko mina, sukarra, hesteetako buxadura, muki eta/edo odoldun beherakoa ager daitezke seinale kliniko bezala. Estatu Batuetan, adibidez, haren urteroko intzidentzia 3,1-20,2/100.000 biztanle da, eta prebalentzia 201/100.000 biztanle [45]. Espainiako Estatuan, 100.000 biztanleko 6-9 kasu diagnostikatzen dira urtero [46]. Datu epidemiologiko, genetiko eta immunologikoen arabera, faktore anitzeko etiologiadun aztoratze gisa aurkezten da, non batez ere genetikak eta ingurugiroak elkarri eragiten dioten [45]. FUDaren eraginkortasuna agerian geratu zen sintomen larritasuna murriztea lortzean; FADak sintomak handitzen zituen. https://doi.org/10.1387/ekaia.21650 169 FODMAP urriko dieta eta haien erabilgarritasuna hesteko gaixotasunen maneiuan 5. taula. FODMAP urriko dietak HGIa duten pazienteetan agertu dituen eraginak. Autoreak, urtea Lagin tamaina eta interbentzioaren ezaugarriak Tratamenduaren iraupena Emaitza Cox et al., 2017 [44] Helduak FODMAPdun edariak (n = 29) 3 egun Fruktano-dosi altuek (ez GOS eta sorbitol) heste-urdail sintomak eragin zituzten HGI inaktiboan. Prince et al., 2016 [47] Helduak Dieta arrunta (n = 14) FUD (n = 69) 6 aste FUDak HGIen larritasuna murrizten zuten pazienteen % 78an. Hobekuntzak abdomeneko min eta distentsioan, haize-minetan, korroskadetan, goragalean, urdail-azidotasunean, amaitu gabeko sabel-husteetan eta gorotzen trinkotasunean egon ziren. Halmos et al., 2016 [48] Helduak HGI inaktiboa FUDa (n = 4) Australiako ohiko dieta (n = 4) 42 egun FUDa erabilgarria izan zen sintoma funtzionalak murrizteko Crohn gaixotasuna zuten pertsonetan. FADak, aldiz, sintomak handitzen zituen. Bodini et al., 2019 [49] Helduak Ohiko dieta (n = 29) FUDa (n = 26) 6 aste Bizi-kalitatea hobetu eta epe motzera FUD segurua zela ikusi zen. Gorotzetako hantura markaitzaileetan hobekuntza ikusten da. Pedersen et al., 2017 [50] Helduak FUDa (n = 44) Dieta arrunta (n = 45) 6 aste FUDak HNSaren sindromearen antzekoak ziren sintomen murrizketa eragin zuen. HGI inaktiboa zuten pertsonen bizi-kalitatea handitu zen. Maagaard et al., 2016 [40] Helduak n = 180 16 hilabete batez beste FUDa eraginkorra izan zen hestearen sintomak murrizteko. Laburdurak: FUD (FODMAP urriko dieta), FAD (FODMAP askoko dieta), HGI (hesteetako gaixotasun inflamatorioa). 170 Ekaia, 2020, 38, 155-182 G. Perez-Junkera, A. Lasa, J. Miranda, V. Navarro, E. Simón, I. Larretxi, O. Martinez, M. Bustamante, I. Txurruka, M. Vazquez-Polo 5.3. Zeliakia eta glutenarekiko sentikortasun ez-zeliakoa Zeliakia, definizioz, jatorri autoimmunea duen eta etiologia anitzeko heste-mukosako hantura kronikoa sorrarazten duen gaixotasuna da. Gluten proteinarekiko intolerantzia dutela-eta, genetikoki aurretiaz prestatuta dauden pertsonetan erantzun immunea sorrarazten du zelakiak. Nagusiki heste meheari eragiten dio: bertako bilioen atrofia eta hantura sortzen ditu, eta paretaren iragazkortasuna handitzen du; modu horretan, liseri hodiko sintomak eragiten ditu.. Hala ere, beste organo batzuk kaltetu daitezke eta hestez kanpoko sintomak eragin ditzake, hala nola anemia, dermatitisa, neuropatíak, osteoporosia edo antzutasuna [51, 52]. Hesteko biloak erasanda daudenez, zail egiten da elikagaietatik datozen bitaminak (azido folikoa, besteak beste) eta mineralak (hala nola burdina eta kaltzioa) xurgatzeko gaitasuna mantentzea. Eragozpen hori dela eta, ohikoa da ondorio gisa mikronutrienteen gabeziak pairatzea [53, 54]. Gaixotasun zeliakoaren prebalentzia mundu mailan % 1-2 da helduetan [55]. Horrez gain, kontuan hartu behar da diagnostikatu gabeko paziente asintomatikoak ere badaudela. Bestalde, azken urteotan, GSEZa ere deskribatu da; patologia erantzun immunerik gabekoa da, baina zeliakiaren antzeko sintomak ematen ditu. Egoera honen prebalentzia ez da ezaguna, baina gaixotasun zeliakoarena baino handiagoa dela susmatzen da [56]. Orokorrean, GGDa izan zen sintomak murriztearen erantzulea. Horretaz gain, FUDa eramateak ere onurak ekarri zituen sintomen hobetze-mailari zegokionez. https://doi.org/10.1387/ekaia.21650 171 FODMAP urriko dieta eta haien erabilgarritasuna hesteko gaixotasunen maneiuan 6. taula. FODMAP urriko dietak gaixotasun zeliakoa duten pazienteetan erakutsi dituen eraginak. Autoreak, urtea Laginaren tamaina eta interbentzioaren ezaugarriak Tratamenduaren iraupena Emaitza Roncoroni et al., 2018 [6] Helduak FUDa (n = 25) Ohiko dieta (n = 25) 3 aste FUDaren efektu onuragarriak urdail-hesteko seinale klinikoetan. Pertsonen bizi-kalitatean eraginik ez. Testa et al., 2018 [57] Helduak FUDa (n = 127) 12 aste FUD eraginkorra urdail-hesteko seinale klinikoak murrizten. Horrela, haien bizi-kalitatea eta erlazio sozialak hobetu ziren. Skodje et al., 2018 [58] Helduak n = 59 Pazienteak zoriz esleitu ziren hiru taldetan, eta taldeetako bakoitzak glutendun barratxoa, fruktanodun barratxoa edo plazebo-barratxoa jan zuen. 3 aste Fruktanoek GSEZa pairatzen zituen pazienteetan sintomak eragin zituzten. Dieterich et al., 2018 [59] Helduak FUD jarraitua GSEZa (n = 19) Osasun-kontrolak (n = 10) 8 aste FODMAP urriko dietak, eta batez ere gluten gabeko dietak, paziente horietan sintoma klinikoak eta psikologikoak hobetu zituen. Zanini et al., 2015 [60] Helduak GGDa (n = 35) 5 aste Erronkak sintomen errepikapena sortzen zuen pazienteen herenean: glutenarekiko sentikortasun ez-zeliakoa zuten pazienteetan soilik. Biesiekierski et al., 2013 [61] Hellduak FUDa (n = 37) 6 aste Ez zen glutenaren dosiarekiko efektu espezifiko edo dependienteen ebidentziarik aurkitu FODMAP urriko dieta egiten zuten eta gluten gabeko GSEZa zuten pazienteetan. Peters et al., 2014 [62] Helduak FUDa (n = 37) 8-17 hilabete GGDak dietak depresiora jotzen zuten sentimentuak sorraraztera eraman zuen, baina ez zuen beste erakusle batzuetan efekturik izan. Nahiz eta urdail-hesteko sintomak edukitzen jarraitu, hobea izan zen GSEZa zuten pazienteetan gluten gabeko dieta eramatea. Laburdurak: GSEZ (glutenarekiko sentikortasun ez-zeliakoa), GGD (gluten gabeko dieta), FUD (FODMAP urriko dieta). 172 Ekaia, 2020, 38, 155-182 G. Perez-Junkera, A. Lasa, J. Miranda, V. Navarro, E. Simón, I. Larretxi, O. Martinez, M. Bustamante, I. Txurruka, M. Vazquez-Polo 5.4. Esklerosi sistemikoa ESa beste erreumadun gaixotasunek baino heriotza-tasa altuagoa duen gaixotasun immunea da, eta gaixotasun arrarotzat jotzen da. Haren prebalentzia 8,2/10.000 da: antzekoak diren gaixotasunekin konparatuta, hala nola artritis erreumatoidearekin, nahiko baxua da. Gaixotasunaren sintomen garapenak eta ondorioek ziurgabetasun handia eragiten dute pazienteetan; izan ere, manifestazio klinikoak potentzialki hilgarriak edota bizi-kalitatea murrizteko adinakoak izan daitezke. ESaren lehengo zeinu klinikoak ezberdinak izan daitezke. Paziente askok azaleko gaixotasun inflamatorioak, atzamar handituak, inflamazio muskulueskeletikoa edo nekea aurkez ditzakete. Beste batzuek, ordea, organoetan oinarrituta dauden adierazpenak izaten dituzte, hala nola birika-fibrosia, birika-hipertentsio arteriala, giltzurrun-gutxiegitasuna edo/eta urdail-hesteetako konplikazioak [63, 64]. 7. taula. FODMAP urriko dietak ES duten pazienteetan erakutsi dituen eraginak. Autoreak, urtea Laginaren tamaina eta interbentzioaren ezaugarriak Tratamenduaren iraupena Emaitza Marie et al., 2015 [65] Helduak FUDa (n = 80) Hilabete 1 Sintoma gastrointestinalen hobekuntza egon zen: zehazki, goragalearen, gorakoaren, sabeleko minaren, sabel-hantura, beherakoa eta sabel-sentikortasunaren hobekuntza. Idorrerian ez zen aldaketarik ikusi. Doerfler et al., 2017 [66] Helduak MNTIa (n = 14) FUDa sabel-hanturaren, idorreriaren eta flatulentzien tratamenduan erabili zen. 6 aste Sintoma gastrointestinalen murrizketan erabilgarria izan zen FUD. Laburdurak: FUD (FODMAP urriko dieta), MNTI (terapia mediko-nutrizional indibidualizatua). FUDa eramateak urdail-hesteko sintomen murritea ekarri zuen emaitza gisa. 5.5. Fribromialgia Fibromialgia min muskulueskeletiko orokorra sortzen duen patologia da. Fibromialgia duten pazienteek beste arazo somatiko-funtzional batzue- https://doi.org/10.1387/ekaia.21650 173 FODMAP urriko dieta eta haien erabilgarritasuna hesteko gaixotasunen maneiuan kin banatzen dituzte beren seinale klinikoak: mialgien arazoak, artralgiak, nekea eta loaren aztoratzeak. Espainiako Estatuan fibromialgiaren prebalentzia % 2,4 ingurukoa da 20 urte baino gehiago duten norbanakoen artean. Emakumezkoetan askoz ere ohikoagoa da. Haren etiopatogenia ezezaguna da. Gaur egun, minaren erregulazioaren aztoratzea izango balitz bezala hartzen da kontuan [67-69]. 8. taula. FODMAP urriko dietak fibromialgia duten pazienteetan erakutsi dituen eraginak. Autoreak, urtea Laginaren tamaina eta interbentzioaren ezaugarriak Tratamenduaren iraupena Emaitza Marum et al., 2017 [70] FUDa (n = 38) 4 aste Nutrizionalki orekatua zen FUDarekin sintomen larritasuna murriztu zen, hala nola min somatiko, tentsio muskular, loaren kalitate, antsietate, depresio eta asteniaren larritasuna. Marum et al., 2016 [71] Helduak FUDa (n = 38) 4 aste FUDak urdail-hesteko sintomen murrizketa esanguratsua ekarri zuen. Laburdurak: FUD (FODMAP urriko dieta). Lortu ziren ondorioek FUDa egitearen onurak adierazi zituzten. 6. ONDORIOAK FODMAP urriko dieta erabilgarria eta eraginkorra da urdail-hesteko sintomak eragiten dituzten gaixotasunen maneiurako. Heste-narritakorraren sindromean, hesteetako gaixotasun inflamatorioan, zeliakian eta glutenarekiko sentikortasun ez-zeliakoan ager daitezkeen heste-sintomen murrizketarako eraginkorra dela erakutsi dute zenbait entsegu klinikok. Esklerosi sistemikoan eta fibromialgian ikerketa gutxiago egin badira ere, egun arte argitaratu diren lanek dieta erabilgarria izan daitekeela adierazi dute. FODMAP urriko dietari jarraitzeak eguneroko dietan ohikoak diren zenbait elikagai murriztea dakar du, hala nola lekaleak, esnekiak, fruta eta barazki batzuk, eta murrizketa horrek, arretaz egiten ez bada, gabezia nutrizionalak pairatzera bultza dezake pertsona. Hori dela eta, FODMAP urriko dieta egiteko dietista-nutrizionisten kontrola ezinbestekoa da, pazientea 174 Ekaia, 2020, 38, 155-182 G. Perez-Junkera, A. Lasa, J. Miranda, V. Navarro, E. Simón, I. Larretxi, O. Martinez, M. Bustamante, I. Txurruka, M. Vazquez-Polo hezi beharko baitu dietatik baztertzen dituen elikagai horiek zein beste elikagairekin ordezkatu behar dituen irakatsiz. Gainera, dietaren ezarpena pausoz pauso egin beharra dago, elikagai bakoitzarekiko tolerantzia aztertuz, beti ez baitira norbanako guztientzat elikagai berak baztertu behar. Dieta pertsonalizatua izango da, pertsonak ondo toleratzen duela frogatuko da, eta oreka nutrizionala bermatu beharko du. Horrez gain, pazientearen jarraipena egitea beharrezkoa izango da dietarekiko atxikimenduaren beherakada bat gerta ez dadin denborarekin. Etorkizunera begira, dieta horren inguruan ikertzen jarraitu beharra dago. Egin diren entsegu klinikoek epe laburrean heste-gaixotasunetan efektu onuragarriak dituela erakutsi badute ere, beharrezkoa da epe luzera FODMAP urriko dietak zer-nolako eraginak izango dituen aztertzea. Horrez gain, hesteko sintomez aparte, hestez kanpoko sintometan ere onurarik duen ikustea interesgarria litzateke, edota beste gaixotasun batzuetan (heste-hanturarik gertatzen ez denetan) erabilgarria izan daitekeen edo ez ikertzea. Hori horrela izanik, eta gaur arteko emaitzak ikusita, aipatutako neurriekin ezarriz gero eta adherentzia mantenduz gero, argi dago gaixo askoren sintomatologia apaltzen duen eta ondorioz haien bizi-kalitatea ere hobetu dezakeen dieta baten aurrean gaudela. https://doi.org/10.1387/ekaia.21650 175 FODMAP urriko dieta eta haien erabilgarritasuna hesteko gaixotasunen maneiuan 1. eranskina. FODMAP urriko dietari buruzko oinarrizko kontzeptuak azaltzen dituen infografia.
