66 Ekaia, 2019, 36, 65-83 Maider Soraluze, Haritz Gurruchaga, Laura Saenz del Burgo 1. SARRERA Hipersentiberatasun-arazoak estimulu batekiko gure gorputzak sortzen duen neurriz kanpoko erantzun baten ondoriozko asaldurak dira. Hipersentiberatasun-arazoen artean hainbat gaixotasun sar daitezke, hain ohikoak diren alergia eta asmatik hasi, eta zenbait intolerantzia (gaixotasun zeliakoa, laktosaren intolerantzia...), hanturazko gaixotasun (Crohn gaixotasuna, kolitis ultzeragarria...), atopia (dermatitisak, adibidez) eta gaitz autoimmuneetaraino (I. motako diabetesa, esklerosi anizkoitza…). Aipatu berri diren gaitzetako askok oso sintoma desberdinak eragiten dituzte, eta mekanismo patologiko ezberdinen ondorio dira; alabaina, guztiek dituzte komunean gutxienez bi ezaugarri: batetik, izatez kaltegarria ez den agente baten aurrean sortutako gehiegizko erantzunagatik sortzen dira, eta bestetik, egunetik egunera gure gizartean gaixotasun arruntagoak dira. Azken puntu horri helduz, lehenengo pausua mota honetako gaixotasunek azken urteetan izan duten bilakaera azaltzea da. Datuak ematen hasi aurretik, aipatu beharra dago, hipersentiberatasun-gaixotasunen arloa hain zabal eta anizkoitza izanik, zaila dela datu estatistiko esanguratsuak lortzea. Izan ere, ikerketa indibidualak ez daude baldintza edo irizpide berekin eginda, eta horrek asko zailtzen du datuen bateratzea. Elikagaiekiko alergien (EA) kasuan, esaterako, prebalentziari buruzko datu estatistiko esanguratsuak lortzea, oraingoz, ezinezkoa izan da. Izan ere, elikagaiekiko alergiek manifestazio ezberdinak sortzen dituzte, eta gainera, ikerketa indibidualetan alergien definizio ezberdinak, elikagai desberdin ugari, populazio espezifikoak eta analisi metodo desberdinak erabiltzen dira [1]. Hala eta guztiz ere, berrehundik gora artikulutan oinarritu den berrikuspen batean berriki ondorioztatu da EAk, oro har, arruntak direla, eta azken 2-3 hamarkadetan gora egin dutela [1]. Australian egindako ikerketa batean, esaterako, urtebeteko umeen % 10ek baino gehiagok elikagairen batekiko hipersentiberatasuna erakutsi zuen [2]. Hesteetako hanturazko gaixotasunei (HHG) dagokienez, 2017an argitaratutako berrikuspen batean Crohn gaixotasunaren (CG) eta kolitis ultzeragarriaren (KU) gainean mundu-mailan egindako ikerketa epidemiologiko esanguratsuenak jaso dira. Batetik, datu epidemiologikoak zituzten munduko herrialdeak CG eta KUren intzidentzia-mailaren arabera kolore desberdinetan irudikatu dira [3]. CGaren kasuan argi ikusten da Mendebaldeko herrialdeetako intzidentzia Ekialdekoena baino handiagoa dela, eta gainera, mendebaldeko hemisferioa eta Europa aztertzean, Hego-Ipar gradiente nabaria dago, Iparraldean kasu gehiago (1. irudia). Bestetik, munduko herrialdeetako HHGen intzidentzia denboran zehar nola aldatu den aztertuz, ikusi da azken urteetan intzidentziak nabarmen egin duela gora (2. irudia) [3]. EKAIA 36.indd 66 EKAIA 36.indd 66 26/11/19 10:03:37 26/11/19 10:03:37 https://doi.org/10.1387/ekaia.19994 67 Nondik datoz gaur egun hain ohikoak diren hipersentiberatasun-arazoak? 1. irudia. Crohn (A) eta kolitis ultzeragarriaren (B) gaixotasunen intzidentzia maila munduan zehar. Koloreak intzidentzia-maila baxuenetik altuenera: grisa (daturik ez), berde argia (0-1,9), berde iluna (2-3,9), horia (4-5,9), laranja argia (6-7,9), laranja iluna (8-9,9), arrosa (10-12), gorria (>12) (100.000 biztanleko). Irudia [3] artikulutik hartuta. 2. irudia. Hesteetako hanturazko gaixotasunen intzidentziaren eboluzioa denboran zehar. (a) Crohn gaixotasunaren intzidentzia denboran zehar. (b) Kolitis ultzeragarriaren intzidentzia denboran zehar. Irudia [3] artikulutik moldatuta. EKAIA 36.indd 67 EKAIA 36.indd 67 26/11/19 10:03:37 26/11/19 10:03:37 68 Ekaia, 2019, 36, 65-83 Maider Soraluze, Haritz Gurruchaga, Laura Saenz del Burgo Laburbilduz, azken urteetan hipersentiberatasun-gaixotasunen intzidentzia, batez ere Mendebaldeko herrialde industrializatuetan, asko igo dela esan daiteke. Gaixotasun hauen ondorioz, milaka pertsonak egunerokotasuneko zereginetan hainbat oztopo eta larritasun-egoera pairatzen dituzte, eta haien bizi kalitatea modu nabarmenean jaisten da. Horien adibide dira, esaterako, arnas-zailtasunak pairatzen dituzten asma edo errinitis alergikodun pertsonak, tripetako ondoezak jota larri ibiltzen diren HHGak edo gaixotasun zeliakoa dutenak, azaleko asaldura sakonak pairatzen dituzten pertsona atopikoak, bai eta egunero intsulina injektatzen ibili beharra duten I motako diabetesa duten pertsonak ere. Gauzak horrela izanik, jadanik testuinguruan sartuta, hainbat dira burura datozen galdera eta zalantzak: zergatik igo da horrenbeste hipersentiberatasun-gaixotasunen intzidentzia? Zein da gaixotasun horien jatorria? Zer egin dezakegu hipersentiberatasun-gaitzei aurre egiteko? Zalantza mamitsu horien aurrean, hainbat izan dira gai honen inguruan ikerketak egin eta teoriak garatzen saiatu diren zientzialariak. Artikulu honen helburua, beraz, orain arte lortu diren datuen, eta garatu diren hipotesien berrikuspena egitea da, hipersentiberatasun-arazoen jatorria, eta haien intzidentziaren igoeraren arrazoia hobeto ulertzeko asmoz. 2. HIPERSENTIBERATASUN-ARAZOEN JATORRIA Hipersentiberatasun-arazoen jatorriaren inguruan hainbat ikerketa egin dira, teoria desberdinak garatu, eta ondorio ezberdinetara iritsi. Teoria horien artean, Higienearen hipotesia izan zen asaldura mota hauen jatorriari buruzko jakin-min orokorra piztu zuen lehena. Halere, gaur egun zientzialarien artean onarpen handiena duena Mikrobiotaren hipotesia da. Atal honetan, hasteko, bi teoria horiek azalduko dira, Higienearen hipotesia atzean utzi, eta Mikrobiotaren hipotesia hobestera pasa izana argudiatuko dugu; ondoren, hipersentiberatasun-arazoen gainean eragiten duten faktore garrantzitsuenen inguruan hausnartuko da. 2.1. Teoria nagusiak: Higienearen hipotesitik Mikrobiotaren hipotesira 2.1.1. Higienearen hipotesiaren sorrera Higienearen hipotesiaren arabera, XX. mendean izandako gaixotasun atopikoen igoera mende horretan izandako higiene-hobekuntzengatik gertatu zen. Izan ere, higiene-hobekuntza horiek agente infekziosoekiko esposizioa asko murriztu zuten eta haurtzaroko gaixotasun infekziosoen in- EKAIA 36.indd 68 EKAIA 36.indd 68 26/11/19 10:03:38 26/11/19 10:03:38 https://doi.org/10.1387/ekaia.19994 69 Nondik datoz gaur egun hain ohikoak diren hipersentiberatasun-arazoak? tzidentzia jaistea ekarri; ondorioz, giza immunitate-sistema desorekatu, eta gaixotasun atopikoekiko gaitzikorragoak bihurtu ginen. Gehiegizko higieneak gaixotasun atopikoen igoerarekin lotura izan zezakeela David Strachan doktoreak proposatu zuen lehen aldiz 1989. urtean [4]. Hamarkada bat geroago, ikerketa gehiago egin ostean, Strachan-ek beste artikulu bat argitaratu zuen bere hipotesia finkatzeko, eta komunitate zientifikoa esparru horretan ikerketa gehiago egitera bultzatu zuen [5]. 2.1.2. Mikrobiotaren hipotesiaren nagusitzea Geroztik, hainbat artikulu argitaratu izan dira Higienearen hipotesiaren inguruan, baina gaur egun teoria honek beste bide bat hartu du, eta orain, gizakion mikrobiota da ardatz nagusia. Higienearen hipotesitik Mikrobiotaren hipotesira pasa garela esan daiteke. Azken hori Biodibertsitatearen hipotesia edo «Old Friends mechanism» izenez ere ezagutzen da. «Old Friends» kontzeptuaren barruan hiru kategoria bereizten dira: 1. giza mikrobiota, 2. ingurumeneko mikroorganismoak eta 3. antzinako infekzioak («Old infections») [6]; talde horietako mikroorganismoek gizakiarekin batera koeboluzionatzearen ondorioz garatutako mekanismo immunoerregulatzaileen inguruan dihardu «Old Friends mechanism» edo Mikrobiotaren hipotesiak (3. irudia) [7,8]. Mikrobiotaren hipotesiaren arabera, gizakia ehiztari-biltzaile bizimodua zuten talde txikietan hainbat mikroorganismok kolonizatuta garatu da [6]. Mikroorganismo horiei giza mikrobiota deritze, eta gizakiaren gainean nahiz barnean bizi diren hainbat motatako espezie sinbiotiko eta komentsalek osatzen dute: birusak, archaea, bakterioak, onddoak eta protozooak, besteak beste [6]. Gure gorputzeko hainbat zonalde kolonizatzen dituzte [8], eta gorputzeko zelulen % 90 baino gehiago dira [6]. Mikrobiotak gure osasunerako funtsezko organoa osatzen du [9], ezinbesteko hainbat funtzio fisiologikotan parte hartzen duena. Besteak beste, metabolismoan eta organo eta sistemen garapenean parte hartzen du; horien artean, hesteak, immunitate-sistema, hezurrak eta garuna [8]. Bestalde, gizakiak ingurugiroko (airea, ura, lurra, eta abar) mikroorganismoekin ere etengabeko kontaktua izan du. Hain justu, mikroorganismo horietako batzuk gizakion mikrobiotan barneratu dira [6,7]. EKAIA 36.indd 69 EKAIA 36.indd 69 26/11/19 10:03:38 26/11/19 10:03:38 70 Ekaia, 2019, 36, 65-83 Maider Soraluze, Haritz Gurruchaga, Laura Saenz del Burgo 3. irudia. «Old Friends mechanism»-en azalpen sinplifikatua. «Old Friends» izenez sailkatzen diren kategoriek (beltzez) eta populazio handietako infekzioek (gorriz) immunitate-sisteman duten eragina eta herrialde garatuetan duten egoera. Irudiko testuak [8] artikulutik itzulita. Treg = T erregulatzailea; TLR-2 = 2. motako Toll-like errezeptorea; TGF-B = Beta hazkuntza faktore transformatzailea; Th17 = 17. motako T laguntzailea; HLA = Giza antigeno leukozitarioa. Azkenik, badira zenbait mikroorganismo, antzinako infekzio edo «old infections» izenez ezagutzen direnak. Antzinako infekzioak, primateen eboluzioan eta ehiztari-biltzaile garaietan dagoeneko bizi ziren organismoak lirateke, gizakiaren immunitate-sistema garatzen ari zen artean honekin batera koeboluzionatu zutenak [8]. Koeboluzio horri esker, gizakiengan infekzio hilkorrak eragin beharrean infekzio subklinikoak eragitea eta gizakiekin elkarbizitzea lortu zuten [6]. Gizakien eta antzinako infekzioen arteko elkarbizitza hori posible izan zedin, antzinako infekzioek beren aurEKAIA 36.indd 70 EKAIA 36.indd 70 26/11/19 10:03:38 26/11/19 10:03:38 https://doi.org/10.1387/ekaia.19994 71 Nondik datoz gaur egun hain ohikoak diren hipersentiberatasun-arazoak? kako erantzun immune eraginkorra nahiz ostalariaren heriotza saihestu behar zituzten; ostalariak infekzio hauek jasateko gai izan behar ziren osasuntsu mantendu, eta infekzio-eragilea zen organismoari giza gorputzean bizitzen utzi behar zion [6]. Hori dela eta, antzinako infekzioen eragile ziren organismoek, nematodoak edo salmonella adibidez, mekanismo immunoerregulatzaileak garatu zituzten, baita hanturaren aurkako erantzun erregulatzaileak bideratu ere [6,9]. «Old infections» gisa hartzen dira, esaterako, hesteetako helmintoak, A hepatitisaren birusa, Helicobacter pylori, odol nematodoak eta Mycobacterium tuberculosis-en antzinako anduiak [6]. Laburbilduz, gizakiaren ongizaterako derrigorrezkoa zen mikrobiota eta inguruneko organismoekiko tolerantzia lortzea, eta ondorioz, gizakiak mikrobiotako nahiz ingurumeneko mikroorganismoekin ko-eboluzionatu zuen bide immunoerregulatzaileak eraikiz [6, 8]. Antzinako infekzioei dagokienez, giza talde txikietan biziraun ahal izateko garatu zituzten mekanismo immunoerregulatzaileak. Hori dela eta, «Old Friends» izenez ezagutzen diren organismoak gizakiontzat toleragarriak izateaz gain, giza sistema immunologikoaren erregulaziorako funtsezkoak bihurtu dira. 2.1.3. Zergatik eta nola gertatzen da immunitate sistemaren erregulazioa? Jaiotzean immunitate-sistemak baditu genetikoki jasotako mekanismoak, baina informazioa falta zaio. Bere buruaren ezagutza badu, timoan heldutako linfozitoen bitartez lortutakoa; kanpoko munduari buruz duen jakinduria, ordea, minimoa da, amak plazenta bidez igorritakoa soilik. Jaiotza ostean, beraz, mikrobio-esposizioa ezinbestekoa da, gutxienez hiru arrazoigatik. Batetik, biodibertsitate handiko organismoekin kontaktua izateak askotariko egitura molekularren memoria bat eraikitzen laguntzen du, eta horrek gerora aurkitu daitezkeen organismo arriskutsuen aurkako erreakzioa azkartzen du. Bestetik, hestean aurkitzen diren peptidoglikano eta lipopolisakaridoak bezalako konposatu mikrobiarrek neutrofiloak eta makrofagoak aktibatu eta berezko immunitate-sistemaren oinarrizko aktibitatea mantentzen dute [8]. Azkenik, mikrobio esposizioak immunitatesistemak eragin ditzakeen hanturazko erantzun desegokiak geldiarazteko kontrol-mekanismoak ezartzeko prozesuan ere esku hartzen du. Kontrol mekanismo bezala, immunitate-sistemak beharrezkoa du bide erregulatzaileen eta T zelula erregulatzaileen (Treg) sare bat garatzea [8]. Sare horren helburua itu ez-arriskutsuen (norbera, alergeno ez-arriskutsuak, hesteetako edukia, mikroorganismo ez-arriskutsuak, eta abar) aurkako eraso immunitario desegokiak geldiaraztea da. Azken horiek dira, hain zuzen, gaixotasun autoimmuneetan, asaldura alergikoetan eta hesteetako hanturazko gaixotasunetan agertzen diren itu patologikoak [8]. EKAIA 36.indd 71 EKAIA 36.indd 71 26/11/19 10:03:40 26/11/19 10:03:40 72 Ekaia, 2019, 36, 65-83 Maider Soraluze, Haritz Gurruchaga, Laura Saenz del Burgo 2.1.4. Populazio handietako infekzioak Strachan-ek proposatutako Higienearen hipotesian, haurtzaroko infekzioez hitz egiten da, eta ez dago bereizketarik infekzio mota desberdinen artean [4, 5]. Mikrobiotaren hipotesiaren arabera, ordea, infekzio guztiek ez dute berdin eragiten giza immunitate-sisteman, eta bi multzo handitan bereizi dira: alde batetik, antzinako infekzioak edo «Old infections», eta bestetik, populazio handietako infekzioak (PHI) edo «Crowd infections». Antzinako infekzioak, primateen eboluzioan eta ehiztari-biltzaile garaietan dagoeneko bizi ziren organismoak lirateke, gizakiaren immunitate- sistema garatzen ari zen artean honekin batera koeboluzionatu zutenak [8]. Hauek dira, hain zuzen, 2.1.3. atalean deskribatu dugun bezala, immunitate-sistemaren erregulazioan parte hartzen dutenak, eta «Old Friends» izenez ezagutzen diren organismoak (3. irudia). Bestalde, PHIak daude, besteak beste, hotzeria, elgorria eta errubeola gaixotasunak eragiten dituzten birusak [6,9]. Birus horiek antzinako infekzioekin alderatuta oso desberdinak dira. Lehen trantsizio epidemiologikoa egin eta gero, iraultza neolitikoak nekazaritza eta bizilekuaren egonkortzea ekarri zituen, eta hortik pixkanaka urbanizazioa eta dentsitate handiko populazioetan bizitzea [8]. Garai hartan hasi ziren PHIak gizakia infektatzen. PHIek ezin zuten biziraun elkarrengandik bananduta bizi ziren ehiztari-biltzaile talde txikietan; izan ere ostalaria hiltzea edo berenganako immunitate sendoa garatzea eragiten zuten (3.irudia) [8]. Infekzio mota haiek bizirauteko, beharrezkoak dira populazio handiak eta haien arteko kontaktuzko sareak, biztanleriaren immunitate-egoera ahultzean infekzioak erraz transmititu eta epidemiak sortu ahal izateko [8]. Hau horrela izanik, PHI antzinako infekzioak baino askoz geroago agertu ziren, eta ez zuten giza immunitate-sistemaren eboluzioan parte hartu; gizakiak ez zuen «Crowd infections» deiturikoekin koeboluzionatu, eta, beraz, ez du hauekiko tolerantziarik garatu [8]. Hori dela eta, oraindik ere PHIek ez dute immunitate-sistemaren erregulazioan parte hartzen. 2.1.5. Higienearen garrantzia XX. mendearen erdi aldean, bazirudien txerto eta antibiotikoen eskuragarritasunari esker aurrerantzean edozein infekziori aurre egiteko gai izango ginela. Alabaina, urteak aurrera joan ahala, gaixotasun infekziosoek osasun-arazo garrantzitsu izaten jarraitzen dute, eta higiene-estrategiak, txertaketa-estrategiekin batera, ezinbestekoak dira infekzioen prebentziorako [9]. Dena dela, txertoen bidezko prebentzioa ez da beti posible izaten. Alde batetik, ez dago infekzio eragile guztien aurkako txertorik; eta, bestalde, EKAIA 36.indd 72 EKAIA 36.indd 72 26/11/19 10:03:40 26/11/19 10:03:40 https://doi.org/10.1387/ekaia.19994 73 Nondik datoz gaur egun hain ohikoak diren hipersentiberatasun-arazoak? dauden txertoak ez dira beti guztiontzat eskuragarriak; izan ere, zenbaitetan, ekonomia altuko populazio txikietara mugatzen dira. Horregatik, higiene-estrategiak aplikatzea da gaixotasun infekziosoen prebentziorako oinarrizko neurria. Ebidentzia zientifikoak dioenez, esku eta gainazaletako higiene-neurrien bidez, arnas-infekzioen zabaltzea modu esanguratsuan mugatu daiteke, bereziki hotzeria eta gripea [9, 10, 11]. Ez hori bakarrik, arnasbide eta hesteetako infekzio birikoak ezin direnez antibiotikoekin tratatu, higienea da gaixotasun horien prebentziorako gakoa. Antibiotikoen ildotik jarraituz, horien gehiegizko erabilerak hainbat ondorio kaltegarri izan ditu; besteak beste, aipagarrienak dira aurrerago azalduko ditugun antibiotikoekiko erresistentzia eta antibiotikoek eragindako disbiosia. Gai horretan ere, higiene-neurriek badute beren lekua, higiene-neurri egokiak hartzeak bakterio infekziosoen eta andui erresistenteen transmisioa mugatzen baitute, eta antibiotikoen preskripzioa eta andui erresistenteen zabaltzea oztopatu [9]. Higiene ituratua edo «Targeted hygiene» deritzon printzipioak, hain zuzen, higiene-neurri eraginkorrak bultzatzea du helburu. Lau arriskumaila bereizten ditu, eta patogeno-iturri eta -gordailuen, transmisio bideen, kontrol puntu kritikoen eta higiene neurri egokien identifikazioan datza [9]. 4. irudian ikusten den moduan, infekzioen transmisiorako puntu kritikoak eskuak, eskuen kontaktuzko gainazalak, elikagaien kontaktuzko gainazalak eta garbiketarako tresnak dira [9]. 4. irudia. Infekzioen transmisiorako arrisku mailaren araberako leku eta gainazalen sailkapena. Irudia [9] artikulutik itzulita. 2.1.6. Komunikabideak eta higienearen gaineko gaizki-ulertua Strachan-ek Higienearen hipotesia plazaratu zuenetik, gai horrek zientzialari askoren arreta erakartzeaz gain, arrakasta mediatiko handia ere izan du, eta komunikabideetan asko hitz egin da horren inguruan. Sarritan, ordea, hipotesi horretan higieneak duen paperari gehiegizko garrantzia eman EKAIA 36.indd 73 EKAIA 36.indd 73 26/11/19 10:03:40 26/11/19 10:03:40 74 Ekaia, 2019, 36, 65-83 Maider Soraluze, Haritz Gurruchaga, Laura Saenz del Burgo zaio, eta hipotesiaren mamia ondo azaldu beharrean haren izenburuak ulertarazten duenari tinko eutsi zaio, eta ondorioz, «higiene» kontzeptuaren inguruan gaizki-ulertu asko sortu dira [9]. Gehiegizko higienea eta garbitasuna alergien eta antzeko hipersentiberatasun-arazoen kausa izatearen ideia da, oro har, jendartean zabaldu dena. Honen oinarrian gehiegizko higiene praktikek giza mikrobiota kaltetu dezaketen ideia dagoen arren, datuek erakusten dute errutinazko etxeko garbiketek [12] eta dutxatzea bezalako norberaren garbiketek [13] ez dutela mikrobiotan aldaketa esanguratsurik eragiten; gainera, garbiketa horietan kentzen diren mikrobioak, ingurumen-kontaktuaren bidez, berehala agertzen direla ikusi da. Higiene-praktika horiek «Old Friends»-en esposizioan esku-hartze arinen bat izango balute ere, esku-hartzea oso txikia litzateke hipersentiberatasun-arazoetan eragiten duten beste zenbait faktorerekin alderatuz [9]. Horrez gain, infekzioen transmisioari buruz aurreko atalean azaldu dena kontuan hartuta, higiene praktikak alde batera uzteak onura baino kalte potentzial handiagoak ditu. Hipersentiberatasun-arazoen jatorriari dagokienez, gakoa bizitza modernoko beste zenbait aspektutan dagoela dirudi, aurrerago azalduko den bezala. 2.1.7. Higienearen hipotesia albo batera utzi beharra Gauzak horrela, gaur egun «Higienearen hipotesi» kontzeptua albo batera utzi beharra dago. Hipotesia lehen aldiz proposatu zenetik hainbat ikerketa egin dira hipersentiberatasun-arazoen jatorriaren inguruan, eta gaur egun badakigu higienea ez dela arazo horien erantzule esanguratsua. Hori dela eta, higieneari buruzko ideia okerra zuzentzeko helburuarekin, «Higienearen hipotesi» kontzeptua baztertu, eta «Mikrobiotaren hipotesia», «Biodibertsitatearen hipotesia» edo «Old Friends mechanism» kontzeptuak erabiltzea hobesten da. 2.2. Hipersentiberatasun-arazoetan eragina duten faktoreak 2.2.1. Antibiotikoak, dieta eta disbiosia Hipersentiberatasun-arazoetan eragiten duten faktoreen artean, bereziki aipatzekoak dira antibiotikoen kontsumoa eta dieta, heste mikrobiotaren orekan gorabehera handiak eragin baititzakete. Antibiotikoek gaur egungo gizartean duten egoera ulertzeko, garrantzitsua da hauen orain arteko erabilera ezagutzea. 1928. urtean Fleming-ek penizilina (lehen antibiotikoa) aurkitu izanak infekzioen aurkako tratamenduetan izugarrizko aurrerapenak ekarri zituen, eta urte gutxitan beste hainbat antibiotikoren aurkikuntza edo sorrera ahalbidetu. Medikuntzan iraultza handia izan zen, eta garai hartan bazirudien antibiotikoekin ia edozein infekziori aurre egin zekiokeela. Euforia, eta antibiotikoen gehiegizko erabilerak eragin zitzaketen kalteen inguruko ezjakintasuna tarteko, EKAIA 36.indd 74 EKAIA 36.indd 74 26/11/19 10:03:40 26/11/19 10:03:40 https://doi.org/10.1387/ekaia.19994 75 Nondik datoz gaur egun hain ohikoak diren hipersentiberatasun-arazoak? 50eko eta 60ko hamarkadetan antibiotikoen preskripzioa neurrigabea izan zen, eta harrezkero, komunitate modernoetan antibiotikoen erabilera oso ohiko bihurtu da. Gaur egun, osasun-arloko profesionalen artean antibiotikoen neurrizko erabilerari buruzko kontzientziazioa gero eta handiagoa da. Hala ere, komunitatean antibiotikoen gehiegizko erabilerak izan ditzakeen kalteei buruzko ezagutza gutxi dago oraindik, eta jendea infekzioen berehalako tratamendura eta sendatzera ohitu da, erosoa eta azkarra baita. Kontuak kontu, gaur egun antibiotikoekiko erresistentzien garapena, eta heste-mikrobiotaren suntsitzea edo desoreka dira medikamentu horien ondorio kaltegarri nabarmenenak. Jaio osteko lehen urteetan, mikrobiota garatzen ari den aldian, mikrobio komunitatea antibiotikoak edo infekzioak bezalako erasoekiko askoz sentikorragoa da [14, 15]. Mikrobiotaren oinarrizko partaideak, mikrobio dibertsitatea edo/eta gaitasun metabolikoa galtzeak, disbiosia izenez ezagutzen den desoreka ekologikoko egoera sor dezakete; egoera horretan badirudi kolonizazioarekiko erresistentzia jaitsi egiten dela, eta ondorioz, patogeno oportunistek gain hartzen dutela [9, 16]. Antibiotikoek, beren itua den infekzio eragilea hiltzeaz gain, mikrobiotaren partaideei ere eraso egiten diete, eta ondorioz, mikrobiotaren desoreka edo disbiosia eragiten dute. Mikrobiotaren disbiosia hainbat gaixotasunekin lotuta dagoela ikusi da, horietatik asko hipersentiberatasun-arazoen artean koka ditzakegunak; esaterako, hesteetako hanturazko gaixotasunak, asma, alergiak, I motako diabetesa, esklerosi anizkoitza eta gaixotasun zeliakoa [14, 17]. Bestalde, heste-mikrobiotaren oreka mantentzerako orduan, funtsezkoa da dieta egokia izatea. Zer esan nahi du «dieta egokia» izateak? Batetik, aniztasun handiko dieta izan behar da, eta bestetik, garrantzitsua da zuntz asko (mikrobiotak digeritzen dituen polisakaridoak, ez gizakia digeritzeko gai den motakoak) [9] eta landareetatik eratorritako produktuetan dauden polifenolak izatea [9]. Zuntz gutxiko dietak pixkanaka mikroorganismo talde garrantzitsuen galera ekar diezaguke [18], eta galera horiek metatu, eta belaunaldiz belaunaldi buelta emateko gero eta zailtasun handiagoa izatea [19]. Enterotipoa indibiduo bakoitzaren heste-mikrobiota osatzen duten bakterio espezieetan eta gainjartzen den generoan oinarrituta egiten den sailkapena da, eta hiru enterotipo ezberdin bereizten ditu: Bacteroides, Prevotella edo Ruminococcus [20]. Animalia-proteinen eta gantz aseen kontsumoa Bacteroides enterotipoarekin erlazionatu da; karbohidratoak eta azukre sinpleak, berriz, Prevotella enterotipoarekin [21]. Saguetan egindako ikerketa batean, hain zuzen bi enterotipo horien antzeko beste batzuek korrelazioa erakusten dute hesteetako oinarrizko hanturarekin [22], eta pentsarazten digute animalia-proteina, gantz ase, karbohidrato eta azukre sinpleen kontsumoak hanturazko gaixotasunen jatorriarekin zerikusia dutela. EKAIA 36.indd 75 EKAIA 36.indd 75 26/11/19 10:03:40 26/11/19 10:03:40 76 Ekaia, 2019, 36, 65-83 Maider Soraluze, Haritz Gurruchaga, Laura Saenz del Burgo 2.2.2. Aldi perinataleko faktoreen eragina Ume baten formazio-prozesuak berebiziko garrantzia du gerora izango den helduaren osasunari begira; hori dela eta, aldi perinatalean —haurdunaldian, erditzean nahiz jaio osteko aldian— prozesu horretan eragiten duten eta hipersentiberatasun-arazoen prebentziorako arreta berezia merezi duten hainbat faktore daude. 2.2.2.1. Haurdunaldiko faktoreak Umea amaren umetokian dagoen bitartean, amaren eta haurraren arteko lotura oso estua da. Hainbat aspektu fisiologiko partekatzen dituzte, immunitate-sistema barne, eta zenbait autorek proposatzen dute erditze-prozesua baino lehen organismo batzuk amarengandik haurrarengana pasatzen direla [6, 23]. Ondorioz, haurdunaldian zehar amak izandako bizimoduak eragina du haurraren garapenean, eta hainbat dira hipersentiberatasun-arazoekin lotura erakusten duten haurdunaldiko faktoreak. Antibiotikoen kontsumoari dagokionez, zenbait ikerketatan ikusi da, aldi perinatalean antibiotikoak erabiliz gero, Bifidobacter eta Lactobacillus espezieen kolonizazioa atzeratu egiten dela [24, 25]. Horrek luzerako eraginak izan ditzake; izan ere, ohikoagoak dira bai alergiak, bai heste narritakorraren sindromea eta bai hesteetako hanturazko gaixotasunak antibiotikoekiko esposizioa izandako umeetan [6]. Tabakoari dagokionez, erretzaileak ziren haurdunen umeetan hesteetako hanturazko gaixotasunak pairatzeko arriskua handiagoa dela ikusi da [26], eta hori ere baliteke mikrobiotan eragindako aldaketen ondorioz izatea; izan ere, erretzeari uzteak mikrobio-dibertsitatea handitzen duela ikusi da; Firmicutes eta Actinobacteria populazioa handitu, eta Bacteroidetes eta Proteobacteria proportzioa jaitsi [27]. 2.2.2.2. Jaiotza-ordena eta senideen arteko kontaktua Zenbait ikerketaren arabera, familia handietan jaiotako umeek alergiak garatzeko arrisku txikiagoa dute [28,29]. Jaiotze-ordenak, zehatzago esanda anai-arreba zaharragoak izateak, hipersentiberatasun-arazoetatik babesten gaituen ideia, gaur egun, senideen arteko kontaktuaren bidezko mikrobiotaren transmisioarekin lotzen da [6,28]. Bestalde, ikusi da PHIen transmisioak ez duela azaltzen jaiotze-ordenak asaldura alergikoen gainean duen eragina, Strachan-ek bere lehen hipotesian [4] proposatu zuen bezala, eta gaur egun badira hau horrela ez dela frogatzen duten datu epidemiologikoak [9]. Anai-arreben arteko kontaktuaz gain, amarekiko kontaktua ere garrantzitsua dela ikusi da, bereziki bizitzako lehen urteetan [30, 31]. Amaren- EKAIA 36.indd 76 EKAIA 36.indd 76 26/11/19 10:03:40 26/11/19 10:03:40 https://doi.org/10.1387/ekaia.19994 77 Nondik datoz gaur egun hain ohikoak diren hipersentiberatasun-arazoak? gandik jasotako mikrobiotaren garrantziaren adibide da, esaterako, lurrera eroritako txupeteena. Txupetea miazte hutsez garbitzen duten amen haurrek asma, ekzema edo alergiak pairatzeko arrisku gutxiago dutela ikusi da, ura edo beste produktuekin garbitzen duten amen umeekin alderatuta [31]. Dirudienez, gurasoen listuaren bidez haurrari igorritako mikrobioek haurraren immunitate-sistema estimulatzen dute [31]. 2.2.2.3. Jaiotza naturala eta zesarea Autore gehienen esanetan, mikrobiotaren kolonizazio nagusia erditze-prozesuan gertatzen da, eta jaiotzeko modua mikrobiotaren garapenerako oinarrizko faktorea da. Izan ere, erditze naturalean, umea ia esterila den umetokitik lehenengo aldiz irtetean mikroorganismoz kolonizatutako ingurune batetik (amaren baginatik) igarotzen da. Haurrarentzat mikroorganismo kantitate handiekin izandako lehenengo kontatua izaten da, bere mikrobiota propioaren ezarpenean zuzenean eragiten duena. Jaiotza naturalaren eta zesarearen arteko datuen alderaketa egiteko orduan, kontu handiz ibili behar da, ordea; zesarearen beharra sortu duen egoerak edo jaiotza naturalean haurrak jasandako traumak eragina izan baitezakete [6]. Nolanahi ere, badirudi zesarea bidezko jaiotzak amarengandiko mikrobiotaren transmisioa atzeratzen eta kolonizazio-prozesua aldatzen duela. Beraz, baliteke horrek alergiak, gaixotasun autoimmuneak, eta neurri txikiagoan bada ere, gaixotasun zeliakoa eta hesteetako hanturazko gaixotasunak pairatzeko arriskua areagotzea [6]. 2.2.2.4. Edoskitzea Edoskitzeak haurraren mikrobiota eraldatzen duela ikusi da, eta jaiotzeko moduaren antzera, badirudi edoskitze naturalak ere ekzema eta beste zenbait asaldura alergikoren aurrean eragin babeslea duela [6, 32]. Haurrari amarengandik jasotako esnearen bidez amaren hesteetako hainbat mikroorganismo desberdin igortzen zaizkiola baieztatzen duten geroz eta froga gehiago daude, bide entero-mamario baten existentzia proposatuz [6, 33, 34, 35]. Gainera, giza esneak prebiotiko bezala funtzionatzen duten hainbat polisakarido konplexu ditu, haurraren hestean mikrobiota egokiaren kolonizazioa bultzatzen dutenak [6, 36]. 2.2.3. Ingurumen faktoreen eragina Bizi garen inguruneak, etengabeko kontaktu saihestezina dugun zerbait izanik, gure osasunean eragin nabarmena du, eta ikusi da hipersentiberatasun-arazoen jatorriarekin ere baduela zerikusirik. EKAIA 36.indd 77 EKAIA 36.indd 77 26/11/19 10:03:40 26/11/19 10:03:40 78 Ekaia, 2019, 36, 65-83 Maider Soraluze, Haritz Gurruchaga, Laura Saenz del Burgo 2.2.3.1. Industrializazioa, urbanizazioa eta landa ingurunea XX. mendean zehar aurrera eraman den urbanizazio- eta industrializazioprozesu masiboaren ondorioz, gizakia bizi den ingurunea modu drastikoan eraldatu da. Zenbait ikerketa garrantzitsuk erakutsi dutenez, herrialde industrializatuetan, baserri edo landa-inguruneetan hazi izanak haurrak asma, polenarekiko alergia eta ekzema bezalako immunitate eta hanturazko gaixotasunetatik babesten ditu [37, 38, 39]. Aipaturiko urbanizazio-prozesuaren ondorioz, ordea, gaur egun geroz eta jende gutxiago bizi da landa-eremuetan, eta populazioa hipersentiberatasun-gaixotasunekiko sentikorragoa da. Industrializazioaren garrantziaz jabetzeko, aipatzekoa da Amishak Hutteritoekin —jatorria nahiz erlijio-kultur praktika tradizionalak partekatzen dituzten Estatu Batuetako bi nekazari talde— alderatu zituen ikerketa bat [40]. Ipar Ameriketako bi nekazari talde horiek gainerako populazioetatik isolatuta bizi dira, bakoitza bere taldean isolatuta ugaldu da, eta antzeko talde-elkarbizitza autosufizientea izan duten arren, nekazaritza-praktika desberdinak jorratu dituzte. Amishek nekazaritza praktika tradizionalak erabiltzen jarraitzen duten bitartean (txikiak, familia bakoitzarenak, lurra animalien laguntzarekin landuz, eta abar), Hutteritoek ekipamendu industrializatua eta antibiotikoak erabiltzen dituzte. Ikerketa honetan, Amishen inguruneak asmaren aurkako babesa ematen duela ondorioztatu zen, berezko erantzun immunean parte hartuz. Izan ere, alde batetik, Hutterioen asma-maila Amishena baino handiago zela ikusi zen; eta bestetik, Hutteritoen etxeetako hautsak saguen arnasbideetako erantzun alergikoa areagotzen zuela, Amishen etxekoak ez bezala. Horrek nekazaritza praktika industrializatuek atopiaren eta asmaren garapenean duten inpaktua erakusten du. 2.2.3.2. Antzinako infekzioak ez pairatzea Aurrez azaldu bezala, antzinako infekzio gisa ezagutzen diren organismoek gaitasun immunoerregulatzailea dute. Hori dela eta, hauekin kontaktua izateak giza immunitate-sistema behar bezala garatzen laguntzen du, eta ondorioz, hipersentiberatasun-arazoak pairatzeko arriskua jaisten du. Gaur egun, ordea, garatutako herrialdeetan infekzio immunoerregulatzaileak ez dira ohikoak: toki batzuetan guztiz desagertuta daude, eta beste batzuetan, hauen presentzia asko murriztuta. 1947. urtean Europako biztanleriaren % 36ek beren gorputzean Enterobius vermicularis, Trichuris trichiura eta Ascaris lumbricoides helmintoak zituztela estimatzen da; orain, ordea, ia guztiz desagertuta daude [6, 41]. Herrialde modernoetako industrializazioak eta medikuntza-praktikek ingurune hauek ia infekzio immunoerregulatzailerik gabe uztea eragin dute; honen adibide da, haurdun dauden emakumeei desparasitatze-prozesuak egitea, eta ikusi da haurdunaldian zehar tratamendu hauek jasotzeak ekzema eta arnasketako zailtasunak pairatzeko arriskua igotzen duela jaiotzekoa den haurrarengan [6, 42]. EKAIA 36.indd 78 EKAIA 36.indd 78 26/11/19 10:03:40 26/11/19 10:03:40 https://doi.org/10.1387/ekaia.19994 79 Nondik datoz gaur egun hain ohikoak diren hipersentiberatasun-arazoak? 2.2.3.3. Populazio handietako infekzioak pairatzea Populazio handietako infekzio ez-immunoerregulatzaileen kasuan, hain zuzen alderantzizkoa gertatzen da. Esan bezala, egoera sozioekonomiko altuko hiri eremuetan bizi den jendeak «Old Friends»-ekiko kontaktu gutxi izan ohi du, eta, ondorioz, baliteke immunitate-sistema ahulagoa izatea; PHIei dagokienez, berriz, hiriguneetako esposizioa oso handia da, eta hango biztanleria, beraz, oso gaitzikorra da infekzio hauekiko. Gainera, adibidez, errubeola eta elgorria PHIek, hanturazko erantzunak eragiten dituztela ikusi da, eta hanturazko gaixotasunekin zerikusia izan dezaketela erakutsi da [6]. 2.2.4. Faktore genetikoen eragina Badirudi organismo immunoerregulatzaileen (helmintoak, adibidez) karga handia egon den munduko lurraldeetan, nukleotido bakarreko polimorfismoen selekzio bat izan dela; polimorfismo horiek immunoerregulazioa konpentsatzeko hanturazko erantzuna indartzen dute [6, 43]. Bizimodu modernoaren eraginez, ordea, organismo immunoerregulatzaileekiko kontaktua galdu dugu. Ondorioz, aldaera genetiko horiek gehiegizko hantura eragiten dute eta hanturazko asaldura kronikoak pairatzeko arrisku faktore bihurtu dira [6]. Hori dela eta, «Old Friends»-en presentzia genetikoki determinatutako premia bihurtu dela dirudi [6]. Horrez gain, mikrobiotaren presentzia ere genetikoki determinatutako premia fisiologiko eta metaboliko bat da, antza, eta haren faltak zenbait anormaltasun eragiten ditu [6]. 3. ONDORIOA Gizakion modernizazio-prozesuak ekarri dituen urbanizazio eta industrializazio masiboak, bizi-ohitura desegokiek eta mediku-praktika inbasiboen neurriz kanpoko erabilerak gizakiokin kontaktuan bizi diren mikroorganismoetan eragin negatiboa izan dutela esan daiteke, immunitate-sistemaren garapen egokia galarazi dutela, eta hipersentiberatasun-arazoen intzidentzia igo. 4. BIBLIOGRAFIA [1] SICHERER, S.H., eta SAMPSON, H.A. 2018. «Foodallergy: A review and update on epidemiology, pathogenesis, diagnosis, prevention, and management». J Allergy ClinImmunol, 141(1):41-58. [2] OSBORNE N.J., KOPLIN, J.J., MARTIN, P.E., GURRIN, L.C., LOWE, A.J., MATHESON, M.C., PONSONBY, A.L., WAKE, M., TANG, M.L., DHARMAGE, S.C. eta ALLEN, K.J. 2011. «Prevalence of challenge- EKAIA 36.indd 79 EKAIA 36.indd 79 26/11/19 10:03:40 26/11/19 10:03:40 82 Ekaia, 2019, 36, 65-83 Maider Soraluze, Haritz Gurruchaga, Laura Saenz del Burgo [26] ROBERTS, S.E., WOTTON, C.J., WILLIAMS, J.G., GRIFFITH, M. eta GOLDACRE, M.J. 2011. «Perinatal and early life risk factors for inflammatory bowel disease». World J Gastroenterol, 17(6): 743-749. [27] BIEDERMANN, L., ZEITZ, J., MWINYI, J., SUTTER-MINDER, E., REHMAN, A., OTT, S.J., STEURER-STEY, C., FREI, A., FREI, P., SCHARL, M., LOESSNER, M.J., VAVRICKA, S.R., FRIED, M., SCHREIBER, S., SCHUPPLER, M. eta ROGLER, G. 2013. «Smoking Cessation Induces Profound Changes in the Composition of the Intestinal Microbiota in Humans». PLoS One, 8(3):e59260. [28] PENDERS, J., GERHOLD, K., STOBBERINGH, E.E., THIJS, C., ZIMMERMANN, K., LAU, S. eta HAMELMANN, E. 2013. «Establishment of the intestinal microbiota and its role for atopic dermatitis in early childhood». J Allergy ClinImmunol, 132(3): 601-607. [29] PENDERS, J., GERHOLD, K., STOBBERINGH, E.E., THIJS, C., ZIMMERMANN, K., LAU, S. eta HAMELMANN, E. «New insights into the hygiene hypothesis in allergic diseases: mediation of sibling and birth mode effects by the gut microbiota». GutMicrobes. 2014;5(2):239-244. [30] PELTO, G.H., ZHANG, Y. eta HABICHT, J.P. «Premastication: the second arm of infant and young child feeding for health and survival?» Matern Child Nutr. 2010;6(1):4-18. [31] THOMPSON, J.C. eta DOLEN, W.K. 2014. «Pacifier cleaning practices and risk of allergy development». Pediatrics, 134 Suppl 3: S136-137. [32] KRAMER, M.S. 2011. «Breastfeeding and allergy: the evidence». Ann NutrMetab, 59 Suppl 1: 20-26. [33] JOST, T., LACROIX, C., BRAEGGER, C. eta CHASSARD, C. 2013. «Assessment of bacterial diversity in breast milk using culture-dependent and culture-independent approaches». Br J Nutr, 110(7): 1253-1262. [34] JOST, T., LACROIX, C., BRAEGGER, C.P., ROCHAT, F. eta CHASSARD, C. 2014. «Vertical mother-neonate transfer of maternal gut bacteria via breastfeeding». Environ Microbiol, 16(9): 2891-2904. [35] HUNT, K.M., FOSTER, J.A., FORNEY, L.J., SCHÜTTE, U.M., BECK, D.L., ABDO, Z. et al. 2011. «Characterization of the diversity and temporal stability of bacterial communities in human milk». PLoSOne, 6(6): e21313. [36] GARRIDO, D., BARILE, D. eta MILLS, D.A. 2012. «A molecular basisforbifidobacterialenrichment in theinfant gastrointestinal tract». AdvNutr, 3(3): 415S-421S. [37] WONG, G.W. eta CHOW, C.M. 2008. «Childhood asthma epidemiology: insights from comparative studies of rural and urban populations». PediatrPulmonol, 43(2): 107-16. [38] VON MUTIUS, E. eta RADON, K. 2008. «Living on a farm: impact on asthma induction and clinical course». Immunol Allergy Clin North Am, 28(3): 631-47 [39] TIMM, S., FRYDENBERG, M., JANSON, C., CAMPBELL, B., FORSBERG, B., GISLASON, T. et al. 2015. «The Urban-Rural Gradient In EKAIA 36.indd 82 EKAIA 36.indd 82 26/11/19 10:03:41 26/11/19 10:03:41
