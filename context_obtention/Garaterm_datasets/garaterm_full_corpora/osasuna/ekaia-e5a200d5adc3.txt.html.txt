164 Ekaia, 2019, 36, 163-174 Patricia Garcia-Gallastegi, Olatz Crende Arruabarrena 1. SARRERA Listu-guruinak aho-barrunbearekin loturiko organoak dira. Horien funtzioa listua ekoiztea da. Listua hitz egiteko, dastatzeko, murtxikatzeko, irensteko eta digeritzeko ezinbestekoa da. Listuak lubrikazioan, aho-immunitatean eta homeostasian parte hartzen du. Aldi berean, aho-barrunbeko zauriak osatzen ere parte hartzen du, listuan hazkuntza-faktoreak eta peptido biologikoak kantitate txikitan disolbaturik baitaude. Gizakien eta karraskarien listu-aparatua hiru guruin nagusiz osatuta dago: barailapeko listu-guruina (submandibular salivary gland edo SMG), listu gehien jariatzen duena, mihipeko listu-guruina (sublingual edo SLG) eta parotida (parotid edo PG). Guztiak aho-barrunbearekin konektaturik daude jariapen-hodi baten bitartez. Gainera, ahoko eta mingaineko mukosa listu-guruin txikiz beterik dago (600-1.000), eta horien hodiak motzak eta adarkatuak dira [1]. 1. irudia. Saguaren SMGren egitura eskematikoa. Alde batetik, azino mukosoak eta azino serosoak zelula mioepitelialez* inguraturik daude. Listuaren bidea azinoetatik diametro txikiko hodi interkalarretara doa. Ondoren, GCT (granular convoluted tubules) hodietara, zeinek, handiagoak izateaz gainera, ohiko pikorrak dituzten. Listua GCTetatik pasatu ostean hodi ildaskatuetara garraiatzen da, zeinek oin-aldeko mintz-tolesturak dituzten. Azkenik, hodi kolektoreetara garraiatzen da. Hodi horrek argirik handiena du, eta epitelio sasigeruzatuaz osaturik dago (www. pathologyoutlines.com orrialdetik moldatua). EKAIA 36.indd 164 EKAIA 36.indd 164 26/11/19 10:03:58 26/11/19 10:03:58 https://doi.org/10.1387/ekaia.20733 165 Listu-guruinaren enbriogenesia eta seinalizazio-bideak Listu-guruina (1. irudia) azino- eta jariapen-hodiz osaturik dago. Azinoak serosoak edo mukosoak izan daitezke, jariakinaren arabera (urtsua edo likatsua den, hurrenez hurren). Muki-zelulek muzinak jariatzen dituzte, karbohidrato kateak dituzten glikoproteina luzeak. Oro har, muzinek karga negatiboa dute, eta listuaren likatasuna mantentzen dute. Azino serosoetako zelulek proteinak jariatzen dituzte (adibidez, amilasa). Zenbait azino seromukosoak dira, muzina zein proteinak jariatzen dituztelako. Listua azinoetan ekoizten da, baina, hodietan zehar garraiatzen denean, konposizioa aldatu egiten da. Listua azinoetako hodi interkalarretatik hodi ildaskatuetara garraiatzen da. Gizakietan ez bezala, karraskarien SMGetan beste hodi bat agertzen da, interkalarren eta ildaskatuen artean: hodi pikordun bihurgunetsuak (GCTak). Hodi horiek dimorfismo sexualaren menpe daude, arretan ugariagoak izaten baitira [2]. Izar-itxurako zelula mioepitelialek azino eta hodi interkalarrak inguratzen dituzte. Zelula horien uzkurdura nerbio-sistema sinpatikoaren eta parasinpatikoaren estimuluen menpe dago, eta listua azinoetatik kanporatzea eta hodietatik garraiatzea eragiten du. 2. irudia. Listu-guruinaren histologia. (A) Barailapeko listu-guruina edo SMG, H/Erekin tindatua, mistoa da (geziak GCTa seinalatzen du) (B) Mihipeko listu-guruina edo SLG, H/Erekin tindatua, mukosoa da. (C) Listu-guruin parotida edo PG, H/Erekin tindatua (geziak hodi ildaskatuak seinalatzen ditu). Saguen listu-guruin parotida (2C irudia) serosoa da nagusiki. Hori dela eta, hematoxilina-eosina (H/E) tindaketarekin basofiloagoa agertzen da. Aldiz, SLGren (2B irudia) edukia mukosoa da. Beraz, hematoxilinarekin ahulago tindatzen da. SMG (2A irudia) listu-guruin mistoa da, zelula serosoz eta mukosoz osatua. Sagu ar eta emeen hiru listu-guruin handienen jardueren artean ezberdintasunak daude. Adibidez, aminotransferasaren aktibitatea antzekoa da ar eta emeen parotidan eta mihipeko listu-guruinetan. Barailapeko listu-guruinetan, berriz, aktibitatea 10 aldiz altuagoa da arretan emeetan baino [3]. Nahiz eta helduetan listu-guruinek antzekotasun morfologikoa izan, haien funtzionamenduan ezberdintasunak daude. EKAIA 36.indd 165 EKAIA 36.indd 165 26/11/19 10:03:58 26/11/19 10:03:58 166 Ekaia, 2019, 36, 163-174 Patricia Garcia-Gallastegi, Olatz Crende Arruabarrena Maiz zenbait gaitzen, gaixotasunen edo buruko eta lepoko minbizien kontrako erradioterapiek listu-guruinaren funtzioa kaltetzen dute. Asaldura horiek xerostomia («aho lehorraren sindromea») izeneko disfuntzioa eragiten dute, pazienteentzat deserosoa dena eta haien bizi-kalitatean eragin negatiboa duena [4, 5]. Beraz, listu-guruinen garapena ezagutzea ezinbestekoa da birsorkuntzarako estrategiak diseinatzeko, eta horrek interes handia pizten du. Horretarako, beharrezkoa da listu-guruinaren zelula amen biologia ezagutzea [6], inerbazioa [7] eta listu-guruinaren morfogenesia zuzentzen dituzten seinalizazio-bideak [8-12] sakonki ikertzea. 2. LISTU-GURUINAREN GARAPENA Hiru listu-guruin bikote nagusiak aho-epiteliotik sortzen dira. Aho-ektodermoaren eta sabel gaineko endodermoaren artean agertzen dira. Hala ere, listu-guruinak sortzen diren toki zehatza zein den ez dago oso argi, baina uste da estomodeoa eta jatorrizko faringearen barrunbea banatzen diren puntutik hurbil egongo daitekeela [13]. Hasiera batean iradoki zen listu-guruin parotidak ektodermoan zuela jatorria; barailapekoak eta mihipekoak, berriz, endodermoan [14]. Baina, listu-guruinaren zelula aitzindariak hepatoktemizatutako gibelean txertaturik, pankreako zelulak eta hepatozitoak desberdintzen zirela ikusi zenean [15], jatorri endodermikoaren hipotesia indartu zen. Ordea, nahiz eta listu-guruinen zelula aitzindariak mikroinguru egoki batean halako zelulatan desberdintzeko ahalmena izan, horrek ez du jatorriaren hipotesia guztiz frogatzen. Genetikako leinu-jarraipeneko teknikari esker eta leinu-ezpezifikoak diren Cre gidariak erabiliz, Cre-errekonbinasak DNAn delekzioak eragiten ditu, gene espezifikoetan sekuentziak gehituz. Sekuentzia horien produktuak koloretsuak dira, eta hala gidariekin listu-guruineko zenbait zelularen jatorria ezagutzea lortu da. Wnt1-cre leinu-jarraipenarekin [16] mesenkimak eta nerbioak gandor neuraletik eratorriak direla ikusi da. Azken urteotan Sox17-2A-iCre/R26R saguak erabiliz egindako leinu-jarraipeneko esperimentuetan, non endodermoko zelulak markatuak dauden, ikusi da hiru listu-guruin nagusien epitelioek ez dutela jatorria endodermoan, ektodermoko jatorriaren hipotesia indartuz [17]. Gainera, animalia-ereduetan eta giza mutazioek eragindako displasia ektodermikoetan (garapeneko sindrome bat, non jatorri ektodermikoko ehunak nagusiki kaltetuak agertzen diren), ikusi da listu-guruin nagusiak ektodermoan dauden zelula multipotenteetatik abiatuta sortzen direla. Dena den, datu horiek guztiak ez dira erabakigarriak, listu-guruinaren ektodermo-jatorria berretsi behar baita [18]. EKAIA 36.indd 166 EKAIA 36.indd 166 26/11/19 10:03:59 26/11/19 10:03:59 https://doi.org/10.1387/ekaia.20733 167 Listu-guruinaren enbriogenesia eta seinalizazio-bideak Enbrioian, lehenengo barailapeko listu-guruina garatzen da, jarraian mihipekoa, eta azkenik parotida. Ugaztunen listu-guruinak enbrioi-garapenean sortzen dira, adarkatze morfogenesia deituriko prozesuaren bitartez. Prozesu hori ezinbestekoa da beste organo batzuen garapenerako ere; esaterako, birika, giltzurruna eta ugatz-guruina garatzeko [1]. Listu-guruinaren garapenaren hasiera, zelulen proliferazio eta barneratze koordinatu batekin hasten da. Biribil-itxurako epitelioa, kimu deiturikoa, hazi egiten da inguratzen duen mesenkima bultzatuz doan heinean. Aldi berean, zelulak mugitzen, hiltzen eta elkarrekin erlazionatzen dira. Epitelioko zelulak mesenkimako zelulekin, neuronekin eta endotelioko zelulekin harremanetan jartzen dira. Ondoren desberdintzapena gertatzen da, eta zelula mota ezberdinak sortzen dira. 3. irudia. SMGren garapen-garaiak. Listu-guruinaren morfogenesiak epitelio-mesenkima arteko zelulen elkarrekintzak behar ditu. Hasieran, epitelioa mesenkimarantz barneratzen da, eta hasierako kimua sortzen da. Ondoren, garai sasiguruindarrean, kimu hori adarkatuz doa azinoak azkar ugarituz. Aldi berean, epitelioa polarizatzen hasten da, hodien argia sortuz garai kanalikularrean. Azkenik, garai terminalean, zelula epitelialak desberdintzen hasiko dira, eta hodiak sortuko dira. Sagu-SMGren garapenaren hasiera (3. irudia) mihi-alboko epitelioaren loditze gisa ikusten da, enbrioiaren garapeneko 11,5 (E11,5) egunean. Gero, E12,5 egunean epitelioa inbaginatu egiten da, eta kimu-epitelioa sortzen da, zeina hodi nagusi primitibo baten bidez aho-azalari lotuta da- EKAIA 36.indd 167 EKAIA 36.indd 167 26/11/19 10:03:59 26/11/19 10:03:59 168 Ekaia, 2019, 36, 163-174 Patricia Garcia-Gallastegi, Olatz Crende Arruabarrena goen. Garai sasiguruindarrean, E13,5ean, epitelioa adarkatuz doa gutxi gorabehera 3-5 kimu sortuz PSGaren axoiez inguratuta. Garapenean dauden hiru-bost kimu horiek saguaren listu-guruin helduaren lobuluei dagozkie. E15,5ean, hodi gehienetan, zeinak zelula multzo batez osatuta dauden, barruko argiak sortzen hasten dira zelulen polarizazioa dela eta. Garai horri kanalikularra deritzo. 17,5 eguneko listu-guruinen adarkaduretan, hodi iraizleen argiak azalduz doaz, eta kimuak azino-jariatzaile bihurtzen dira. Azkeneko garai horri kimu terminala deitzen zaio. Karraskarien listu-guruinaren garapenak jaio ondoren jarraitzen du, eta azinoen eta jariapen-hodien arteko desberdintzapena heldutasun sexualean gertatzen da [1, 19]. 3. LISTU-GURUINAREN GARAPENEKO SEINALIZAZIO-BIDEAK Gaur egun, listu-guruina langai garrantzitsua da ehun-ingeniaritzako ikerkuntzan [20, 21]. Organoen morfogenesiaren eta birsorkuntzaren arteko antzekotasunak kontuan hartuz, merezi du listu-guruinaren birsorkuntzarako garapena gidatzen duten seinale molekularrek duten potentziala aztertzea. Seinalizazio-sarearen interakzio konplexuak ulertzeko lehenik eta behin seinalizazio-bideak banaka aztertu behar dira, horien artean SMGren garapenerako garrantzitsuak eta beharrezkoak direnak zehaztuz. Knock-out saguak, transgenikoak, mutanteak, siRNA-transfekzioa, funtzioa blokeatzeko antigorputzak eta antzeko teknikek, SMGren garapenean parte hartzen duten eta morfogenesirako ezinbestekoak diren seinalizazio-bideen ezagutza zabaldu dute. Seinalizazio-bideen artean, fibroblastoen hazkuntza-faktoreak (Fibroblast Growth Factor-FGF) barneratzen dituen seinalizazioa bide ikertuenetakoa da, eta ezinbestekoa. FGF familiak 23 kide ditu, bakoitzak bere funtzioa betetzen duela, besteak beste, zelulen proliferazioa, epitelioaren adarkatzea eta ehun-desberdintzapena [22]. Ligandoa hartzailearekin lotzen denean, hartzailearen dimerizazioa gertatzen da. Ondorioz, hartzaileen barneko tirosina-kinasaren jarduera aktibatzen da autofosforilazioz. Ondoren, zelula barneko eragile molekularren aktibitatea pizten da, adibidez, Ras bidea, Src tirosina-kinasen familia, PI3K/AKT, PLC-γ/PKC eta STAT3 bidea. Zelulen premien arabera FGF bideak efektu pleiotropikoa du. SMGren morfogenesian, Fgfr2-IIIB(–/–), Fgf10(–/–) saguek eta Fgf8 baldintzazko knock-out saguek SMGren aplasia dute, zeinak listu-guruinetan FGF bidearen garrantzia erakusten baitu [23]. Sonic Hedgehog (Shh) beste seinalizazio-bide garrantzitsu bat da. Seinalizazio-bidearen molekulak zelulen biziraupenean, proliferazioan, EKAIA 36.indd 168 EKAIA 36.indd 168 26/11/19 10:03:59 26/11/19 10:03:59 https://doi.org/10.1387/ekaia.20733 169 Listu-guruinaren enbriogenesia eta seinalizazio-bideak desberdintzapenean eta enbrioi-patroien sorreran parte hartzen du [24]. Hh ligandoarekiko zelularen erantzuna bi mintz-zeharreko proteinak kontrolatzen dute, Patched (Ptc) eta Smoothened (Smo) izenekoek, zeinak Hhren erregulatzaile positiboa eta negatiboa baitira, hurrenez hurren. Hh Ptc-ri lotzean Smo askatzen da, G proteina bat, zelula barneko molekulen aktibazio kateatua sortzen duena. Aktibazioak gene espezifiko batzuk erregulatzen ditu Gli familiako transkripzio-faktoreen aktibazioaren bitartez. Ptc eta Smo SMGren epitelioan kokaturik egoteak iradokitzen du Shh seinalizazioak proliferazioan eta desberdintzapenean eragina duela modu justakrino batean. Gainera Hh-ren ex vivo aktibazioak eragin positiboa du SMGren adarkatze morfogenesian, eta kalteturik gertatzen da Hh in vivo eta ex vivo inhibitzen bada [11]. Sagu Shh –/– SMG-k garapeneko atzerapena aurkezten du. Notch seinalizazio-bidearen funtzio nagusia zelulen zoria kontrolatzea dela iradoki da. Notch bitartez egindako zelulen arteko komunikazioa aldameneko zelulen hartzaile eta ligandoen arteko adierazpenen arabera gertatzen da. Horrela, oreka lortzean zelula-leinu espezifiko bat aukeratuko da [25]. Notch seinalizazio-bide kanonikoa hartzaileen eta ligandoen arteko loturarekin hasten da; ondoren, zatiketa proteolitiko bat gertatzen da. Zelula barneko azpiunitatea libre geratzen da mintz zeharreko eta zelula barneko (NICD) zatiekin. Behin nukleoan dagoela, transkripzio-faktoreei esker itu-geneen adierazpena eragiten da. Notch seinalizazio-bidea ezinbestekoa da barailako listu-guruinaren garapenerako; izan ere, DLK1, Notch seinalizazio-bidearen ligando inhibitzaile bat, listu-guruinekin kontaktuan jartzean horren hazkuntzari eta garapenari ez ezik guruinaren inerbazioari ere kalte egiten dio [26]. Wnt seinalizazio-bidea ez-aktibo dagoenean, β-katenina proteina zitoplasman kokatzen da, eta APCrekin eta GSK3β-rekin batera degradaziokonplexua osatzen du [27]. Aktibatzen denean, aldiz, degradazio-konplexuaren etena gertatzen da, eta β-katenina askea nukleora traslokatzen da eta itu-geneen adierazpena aktibatzen du. Wnt bide kanonikoa listu-guruinaren garapenarekin eta birsorkuntzarekin erlazionatu da [28]. Listu-guruinaren mesenkiman asko adierazten da seinalizazio-bide hau. Gainera, Wnt seinalizazioa mesenkiman isilarazten bada, adarkatze morfogenesia konprometituta gelditzen da [29]. GSK3β-ren immunolokalizazioa eta inhibitzailea erabiliz, GSK3β guruinaren garapenerako adarkatze morfogenesiaren erregulatzaile gisa identifikatu da [30]. Ektodisplasina (Eda) listu-guruinaren morfogenesirako ezinbestekoa dela ikusi da. Saguetan zein gizakietan Eda genearen mutazioak ektodermo-jatorriko ehunen gabeziarekin edota hipoplasiarekin erlazionaturik daude, guruin exokrino guztietan, listu-guruinak barne [17]. Eda eta beraren mintz-hartzailea (Edar) TNF superfamiliako kideak dira. TNF superfamilia garrantzitsua da mitogenesiaren eta apoptosiaren arteko oreka manEKAIA 36.indd 169 EKAIA 36.indd 169 26/11/19 10:03:59 26/11/19 10:03:59 170 Ekaia, 2019, 36, 163-174 Patricia Garcia-Gallastegi, Olatz Crende Arruabarrena tentzeko. Edardl (downless) sagu mutanteak listu-guruinaren displasia du. Gainera, listu-guruinaren garapenean Eda seinalizazio-bidea Wnt bidearen azpitik dago eta Hh bidearen gainetik [29]. Seinalizazio-bideez gain, zelulaz kanpoko matrizeak (ECMk) funtzio garrantzitsua du listu-guruinaren garapenean. Adibidez, laminina-111 (4B irudia) eta beraren hartzaile α6β1 integrina ezinbestekoak dira ex vivo hazitako listu-guruinaren garapenean [31, 32]. Integrina α3 genearen mutazioak punta-zelulen polarizazioan akatsak sortzen ditu, eta beraren galerak laminina α-rako knock-out saguek duten fenotipo antzerakoa sortzen du. Zelulen mugikortasuna eta kimu epitelioaren ertzetako zelula-matrize elkarrekintzek adarkatze morfogenesiko prozesu ezberdinetan parte hartzen dute. Gainera, metaloproteinasak (MMP) ECMn eragindako eraldaketen ondorioz, produktu bioaktiboak sortzen dira, eta zelulen kanpoko mintz basalean dauden hazkuntza-faktoreen askapenarekin erlazionaturik daude [33]. Hala ere, MMPetarako knock-out sagu gehienek fenotipo ahulak dituzte konpentsazioengatik edo gainezarpen-funtzioengatik. Beste alde batetik, listu-guruinak oso inerbaturik daude, nerbio-sistema sinpatikoaz zein parasinpatikoaz. Nerbio parasinpatikoek (4. irudia) azetilkolina askatzen dute, eta hala epitelioan dauden hartzaile muskarinikoak aktibatzen dituzte. Ondorioz, jariakinen askapena eragiten dute. Nerbio sinpatikoek listu-jariapena kontrolatzen dute α eta β adrenohartzaileen bidez, listu urtsua edo likatsua estimulatuz, hurrenez hurren. 4. irudia. Inerbazio parasinpatikoa eta ECMko laminina. Listu-guruinaren zelula epitelialak eta mesenkimalak (urdinez) (A) inerbazio parasinpatikoaren markaketa βIII tubulinarekin (berdez). (B) Laminina (berdez) ECMko osagaia epitelioaren kimuak inguratzen. Lamininak eta PSGren axoiek SMGren garapenean parte hartzen dute. Azkeneko ikerkuntzek SMGren garapenean inerbazioek duten funtzioa aztertu dute batik bat. Gongoil parasinpatikoa (PSG) kentzeak epitelioko EKAIA 36.indd 170 EKAIA 36.indd 170 26/11/19 10:03:59 26/11/19 10:03:59 172 Ekaia, 2019, 36, 163-174 Patricia Garcia-Gallastegi, Olatz Crende Arruabarrena [8] REBUSTINI, I.T. and HOFFMAN, M.P. 2009. «Ecm and fgf-dependent assay of embryonic smg epithelial morphogenesis: investigating growth factor/ matrix regulation of gene expression during submandibular gland development.» Methods in molecular biology (clifton, n.j.), 522, 319-330. [9] DANG, H., LIN, A.L., ZHANG, B., ZHANG, H.M., KATZ, M.S. and YEH, C.K. 2009. «Role for notch signaling in salivary acinar cell growth and differentiation.» Developmental dynamics : an official publication of the american association of anatomists, 238(3), 724-731. [10] JASKOLL, T., WITCHER, D., TORENO, L., BRINGAS, P., MOON, A.M. and MELNICK, M. 2004a.»Fgf8 dose-dependent regulation of embryonic submandibular salivary gland morphogenesis.» Developmental biology, 268(2), 457-469. [11] JASKOLL, T., LEO, T., WITCHER, D., ORMESTAD, M., ASTORGA, J., BRINGAS, P., JR, CARLSSON, P. AND MELNICK, M. 2004b. «Sonic hedgehog signaling plays an essential role during embryonic salivary gland epithelial branching morphogenesis.» Developmental dynamics : an official publication of the american association of anatomists, 229(4), 722-732. [12] PATEL, N., SHARPE, P.T. AND MILETICH, I. 2011. «Coordination of epithelial branching and salivary gland lumen formation by wnt and fgf signals.» Developmental biology, 358(1), 156-167. [13] DUDEK, R. AND FIX, J. 1998. Embryology. Baltimore: Williams and Wilkins. [14] AVERY, J. 2002. Oral development and histology. New york: thieme. [15] HISATOMI, Y., OKUMURA, K., NAKAMURA, K., MATSUMOTO, S., SATOH, A., NAGANO, K., YAMAMOTO, T. and ENDO, F. 2004. «Flow cytometric isolation of endodermal progenitors from mouse salivary gland differentiate into hepatic and pancreatic lineages.» Hepatology (baltimore, md.), 39(3), 667-675. [16] JASKOLL, T., ZHOU, Y.M., CHAI, Y., MAKARENKOVA, H.P., COLLIN SON, J.M., WEST, J.D., HAJIHOSSEINI, M.K., LEE, J. and MELNICK, M. 2002. «Embryonic submandibular gland morphogenesis: stage-specific protein localization of fgfs, bmps, pax6 and pax9 in normal mice and abnormal smg phenotypes in fgfr2-iiic(+/delta), bmp7(–/–) and pax6(–/–) mice.» Cells, tissues, organs, 170(2-3), 83-98. [17] JASKOLL, T., ZHOU, Y.M., TRUMP, G. and MELNICK, M. 2003. «Ectodysplasin receptor-mediated signaling is essential for embryonic submandibular salivary gland development.» The anatomical record.part a, discoveries in molecular, cellular, and evolutionary biology, 271(2), 322-331. [18] PATEL, V.N. and HOFFMAN, M.P. 2014. «Salivary gland development: a template for regeneration.» Seminars in cell & developmental biology, 25-26, 52-60. [19] GRESIK, E.W. 1994. «The granular convoluted tubule (gct) cell of rodent submandibular glands.» Microscopy research and technique, 27(1), 1-24. EKAIA 36.indd 172 EKAIA 36.indd 172 26/11/19 10:04:00 26/11/19 10:04:00
