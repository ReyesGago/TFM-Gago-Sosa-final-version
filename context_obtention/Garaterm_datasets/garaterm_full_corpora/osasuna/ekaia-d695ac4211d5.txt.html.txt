204 Ekaia, 2021, 40, 203-221 Mikel Roscales, Itziar Alkorta, Lide Arana 1. SARRERA Antibiotikoek bakterioek eragindako gaixotasun infekziosoen tratamendurako erabilera arrunta duten arren, farmako horiekin erlazionaturiko hainbat arazori aurre egin behar zaie tratamendu eraginkor bat izateko. Haien artean larriena bakterioek garatzen dituzten antibiotikoen aurkako erresistentziak dira. Munduko Osasun Erakundeak (World Health Organization, WHO) argitaratu duenez, antibiotikoen aurkako erresistentzien gorakada osasun publikoa larriki mehatxatzen duen arazoa da, medikuntza modernoaren lorpenak zalantzan jartzen dituena. Gainera, WHOk aditzera eman duenez, neurririk hartu ezean xxi. mendean garai post-antibiotikora irits gintezke, gaixotasun infekzioso ohikoenak ere hilkorrak izan litezkeen garaira [1]. Gaur egun, bakterio erresistenteek sorturiko infekzioekin urtean 700.000 pertsona hiltzen direla kalkulatzen da eta, gauzak horrela, 2050 urterako heriotza-tasa 10 milioi pertsonara igoko dela aurreikusten da [2]. Bakterio patogenoek antibiotikoen efektu hilkorrak saihesteko erabiltzen dituzten hainbat mekanismo deskribatu dira. Garrantzitsuenak honako hauek dira: (i) antibiotikoen degradazio entzimatikoa, (ii) antibiotikoaren itu-molekularen eraldaketa, (iii) antibiotikoaren zelularatzearen murriztea (porina proteinen murrizketa bidez, adibidez), (iv) antibiotikoa kanporatzeko gai diren ponpaketa proteinen gainadierazpena edo (v) biopelikulen eraketa [3]. Substantzia kaltegarrien aurkako erresistentzia-gaitasuna bereganatzea bakterioen mekanismo natural bat da, mutazio-tasa altuarekin erlazionatzen dena. Izan ere, DNAren konponketa-sistema egokirik ez duten bakterioetan erreplikazioaren akatsek edota nukleotidoen eraldaketek erresistentzia-geneen sorrera dakarte [4]. Erresistentzia geneak genomako elementu genetiko mugikorretan koka daitezke, adibidez plasmido konjugatibo edo mugikorretan, txertatze-sekuentzietan, transposoietan edota integroietan. Elementu genetiko mugikor horiek bakterio-andui ezberdinen artean sakabana daitezke, geneen transferentzia horizontala deituriko mekanismoak erabiliz [5]. Ondorioz, bakterioek antibiotikoen aurkako erresistentziageneak sortzeko eta beste bakterioekin partekatzeko gaitasuna dute. Bestalde, antibiotikoen gehiegizko erabilerak edo erabilera okerrak bakterioen gaineko presio selektibo bat sortzen dute, bakterio erresistenteen biziraupena bultzatzen duena [6]. Era berean, antibiotikoek sortzen duten estresak erresistentzia-geneen elkartrukea, mutazioak eta birkonbinazio genetikoa areagotzen ditu, erresistentzia-geneen sorrera azkartu [7]. Arazo larri horri aurre egiteko, nagusiki bi irtenbide posible daude. Lehenengo aukera antibiotiko berrien bilaketa da, baina, zoritxarrez, antibiotiko berriekiko erresistentzia duten anduien agerpena saihestu ezina litzateke. Gainera, enpresa farmazeutikoek gero eta interes gutxiago azaltzen dute antibiotiko berrien aurkikuntzan, garapen-prozesuek inbertsio ekono- https://doi.org/10.1387/ekaia.21873 205 Antibiotikodun Lipido Solidozko Nanopartikulak bakterioen aurkako eraginkortasuna hobetzeko miko eta finantza arrisku handiegiak dakartzatelako eskaintzen duten onura ekonomikoarekin alderatuta [8]. Bigarren aukera da dagoeneko ezagutzen diren antibiotikoen ezaugarriak hobetzea, farmakoen garraioa eta administrazioa hobetzen dituzten sistemak asmatuz (Drug Delivery Systems, DDS). Sistema horien bidez, ikusi da farmakoen erdibizitza luzatzen dela, disolbagarritasuna eta iragazkortasuna handitu, askatze-zinetika luzatu, eraginkortasuna areagotu eta erresistentzia mekanismoen agerpena gutxitu [9-10]. Farmakoak garraiatzeko sistema horien artean aurkitzen dira Lipido Solidozko Nanopartikulak (Solid Lipid Nanoparticles, SLN). Nanopartikula hauek matrize lipidiko solido bat dute, gorputzeko tenperaturan solido egoeran dauden lipidoz osatua. Matrize hori emultsionatzaile moduan jokatzen duen geruza batek inguratzen du, ingurune urtsuan matrize lipidikoa egonkortuko duena [9-10]. SLNen tamaina 50-1.000 nm artean kokatzen da [9], eta farmakoak garraiatzeko ezaugarri fisiko-kimiko aproposak dituzte: gainazal/masa erlazio handia eta sistema biologikoekin elkarrekiteko gaitasuna [11]. Gainera, molekula hidrofobikoen eta hidrofilikoen txertatzeko gaitasuna erakutsi dute, biobateragarriak eta biodegradagarriak dira, eta, azkenik, garraiatzen dituzten molekulak itu-zeluletara bideratzeko gaitasuna dute [12-13]. Arestian aipaturiko ezaugarri apartak direla medio, SLNek garraiatzen dituzten farmakoen bioeskuragarritasuna eta askatze-zinetikak hobetzen dituzte, eta haien farmakozinetika optimizatu eta sor ditzaketen albo-kalteak murrizten dituzte [9]. Ikerketa batzuetan frogatu denaren arabera, antibiotikoen bakterioen aurkako efektua hobetu egin da SLNtan txertatuak izan direnean [14]. Antibiotikoaren efektuaren handitzeak, bioeskuragarritasun hobearekin eta profil farmakozinetikoaren optimizazioarekin batera, antibiotikoaren beharrezko dosia murriztuko luke, eta albo-kalteen eta erresistentzia-mekanismoen agerpena gutxituko litzateke. Lan honetan, antibiotikoak SLNtan garraiatzeko nanopartikulek bete behar dituzten ezaugarriak aztertu dira, eta horretarako, eskuragarri dauden materialak, ekoizpen metodoak eta nanopartikulen karakterizazio-prozedurak azalduko dira. Gainera, SLNen erabilerak ekar litzakeen onurak eztabaidatuko dira, orain arte lortutako emaitza arrakastatsuenak berrikusiz. 2. SLNEN EKOIZPENA 2.1. Materialak Arestian aipatu moduan, SLNek gorputzeko tenperaturan solido egoeran dauden lipidoz osaturiko matrize bat dute. Matrize hori molekula an- 206 Ekaia, 2021, 40, 203-221 Mikel Roscales, Itziar Alkorta, Lide Arana fipatikoz inguratzen da: alde apolarra matrize lipidikoari begira orientatzen da eta alde polarra ingurune urtsuari begira. Horrela, molekula horiek emultsionatzaile eta ko-emultsionatzaile moduan jokatzen dute, molekula apolarrak ingurune urtsu batean egonkortuz (1. irudia). 1. irudia. Lipido Solidozko Nanopartikulen egitura-ereduaren eskema. Irudian lipido solidozko matrizea (horiz) molekula emultsionatzaileak (urdinez) eta ko-emul tsio na tzaileak (berdez) ageri dira [12]. SLNen sintesirako erabilgarriak diren molekula ugari jadanik erabiltzen dira pilula, konprimatu eta kapsulen ekoizpenean eszipiente moduan, eta beste hainbat segurutzat jotzen diren molekula gisa (Generally Recognized As Safe, GRAS) sailkatzen dira [15]. Eranskinetako S1. eta S2. tauletan ageri dira SLNen ekoizpen-prozesuan maiztasun handiz erabiltzen diren lipido, emultsionatzaile eta ko-emultsionatzaileak. 2.1.1. Lipido solidoaren garrantzia Lipido solidoa erabiltzeak farmakoen askapen-zinetika (denboran zehar nanopartikulatik askatzeko duen joera) kontrolatzea baimentzen du, eta horrela denboran zeharreko askapen sostengatua bermatzen du [16]. Hori gertatzeko arrazoia matrize solidoak farmakoari eskaintzen dion mugikortasun eskasa da, nanopartikulatik ateratzeko gaitasuna mugatuz. Ondorioz, farmakoa denbora gehiagoz mantentzen da matrizean, eta luzaroago egongo da ingurunetik babesturik [15]. Gainera, aukeratutako matrize lipidikoak farmakoarekin bateragarria izan behar du txertaketa-efizientzia ona eta farmakoaren karga egokia lortu nahi bada [17]. 2.1.2. Emultsionatzailearen eta ko-emultsionatzailearen garrantzia Emultsionatzaile eta ko-emultsionatzaileak molekula egonkortzaileak dira, eta matrizearen gainazal-tentsioa murrizten dute: ezinbestekoak dira esekiduraren egonkortasun fisikoarentzat. Gainera, molekula hauek izan di- https://doi.org/10.1387/ekaia.21873 207 Antibiotikodun Lipido Solidozko Nanopartikulak bakterioen aurkako eraginkortasuna hobetzeko tzaketen karga partzial edo totalek partikulen arteko aldarapen indarrak sor ditzakete, eta aglutinazio- eta hauspeatze-prozesuak saihesten dira. Egonkortasuna lortzeko kargaren zeinuak ez du garrantzirik, eta partikula kationiko zein anionikoek ekoizpena burutzea posible da, emultsionatzailearen eta ko-emultsionatzailearen hautaketa egokia dela medio (S2. taula). 2.2. SLNen ekoizpenerako metodoak SLNen ekoizpenerako zenbait metodo ezagutzen dira. S3. taulan ekoizpen metodo erabilienen deskribapen txiki bat azaltzen da, haien abantaila eta desabantailekin batera. Ekoizpen-metodoak nanopartikulen oinarrizko ezaugarri fisiko-kimikoetan eragina du, haien forma, farmakoa jasotzeko nanopartikulek duten karga-gaitasuna eta partikulen egonkortasuna determinatzen dituelako [12]. Ondorioz, metodo bakoitzaren abantailak eta desabantailak kontuan hartu beharko dira ezaugarri jakin batzuetako SLNak ekoitzi nahi direnean [18]. Antibiotikodun SLNen ekoizpenari dagokionez, taularaturiko edozein metodo litzateke baliagarria. 3. SLNEN KARAKTERIZAZIO-PROZEDURAK Nanopartikulen ezaugarri fisiko-kimikoek ingurune biologikoan izango duten portaera determinatzen dute. Gainera, SLNen segurtasuna eta egokitasuna ebaluatu ahal izateko eta, ondorioz, produktuaren kalitatea bermatzeko, ezinbestekoa da nanopartikula esekiduraren karakterizazio egokia burutzea [19]. Horretarako hainbat parametro hartzen dira kontuan, eta garrantzitsuenak jarraian deskribatzen dira: 3.1. Nanopartikulen tamaina eta zeta potentziala Nanopartikulen tamaina eta zeta potentziala oso parametro garrantzitsuak dira nanopartikulek sistema biologikoekin izango duten portaera ulertzeko. Zeluletan barneratzeko gaitasuna, toxizitatea eta biobanaketa, esaterako, jakina da parametro horiekin erlazionatzen direla. Ezaugarri horiek neurtzeko, argiaren dispertsio dinamikoaren (Dynamic Light Scattering, DLS) determinazioa erabiltzen da [16]. Lagin batean dauden partikulen mugimenduak dispertsaturiko argiaren intentsitatean gorabeherak sortzen ditu, eta intentsitatearen fluktuazio hori neurtuz nanopartikulen erradio hidrodinamikoaren tamaina ondorioztatzea lortzen da, nanometro gutxitatik 3 mikrara bitarteko nanopartikulekin erabiltzen denean. Esan gabe doa neurketa honekin lortzen den neurria erradio hidrodinamikoarena dela, ez nanopartikularena 208 Ekaia, 2021, 40, 203-221 Mikel Roscales, Itziar Alkorta, Lide Arana berarena [18]. Esekiduran dauden nanopartikulen tamainaren homogeneitatea polidispertsitate indizearen bidez adierazten da (polydispersity index, pdi). Lagin oso monodispertsoek 0,1-etik beherako pdi balioak ematen dituzte; erdi-mailako monodispertsitatea duten laginek pdi balioak 0,1-0,4 artean izango dituzte; eta 0,4-tik gorako balioak polidispertsotzat hartzen dira [19]. Nanopartikulen zeta potentziala nanopartikularen gainazalean dagoen medioaren geruza geldikorra eta ingurunearen arteko potentzial elektrikoen arteko diferentziak ematen du [19]. Esekiduraren egonkortasunaren adierazle gisa erabiltzen da; izan ere, zenbat eta potentzial handiagoa, orduan eta aldarapen-indar handiagoak partikula ezberdinen gainazalen artean. Ondorioz, zenbat eta zeta potentzial handiagoa (zeinuak ez du axola), orduan eta hauspeatze-arrisku txikiagoa. Oro har, ± 30 mV-tik gorako balioak egonkortasun ona adierazten dutela onartzen da [20]. 3.2. Farmakoarekiko karga-gaitasuna eta txertaketa-efizientzia Nanopartikulen karakterizazio egoki batek txertatu den farmako kantitatea aztertzea eskatzen du. Karga-gaitasuna txertatutako farmako masaren eta nanopartikulen masaren arteko erlazioak ematen du, frakzio moduan edo ehunekotan adierazita (1. ekuazioa). Horretarako, beharrezkoa da ekoizpen prozesuaren ondoren aske geratu den farmakoa eta nanopartikuletan txertaturik geratu den farmakoa banatzea, zentrifugazioa, ultrafiltrazioa edo gel-iragazpeneko kromatografia erabiliz [15]. Karga-gaitasuna = txertatutako farmako masa × 100 nanopartikulen masa totala Farmakoaren txertaketa-efizientzia aztertzeko, aldiz, txertatu den farmako kantitatea eta aske geratu den farmako kantitatea alderatzen dira, txertatuta geratu den farmakoaren frakzioa edo ehunekoa adierazten delarik (2. ekuazioa) [18]. Karga-gaitasuna kuantifikatzerakoan bezala, txertaketa-efizientzia kalkulatzeko ere, ezinbestekoa da farmako askearen eta txertatutakoaren arteko banaketa burutzea, aurretiaz aipaturiko metodoak erabiliz. Ondoren, txertaketa-efizientzia hori modu zuzenean azter daiteke nanopartikuletako farmakoa disolbatzaileen bidez erauziz edota modu ezzuzenean, banaketaren ondoren medio urtsuan geratzen den farmako askea kuantifikatuz [21]. Txertaketa efizientzia = txertatutako farmako masa hasieran gehitutako farmako × 100 masa totala https://doi.org/10.1387/ekaia.21873 209 Antibiotikodun Lipido Solidozko Nanopartikulak bakterioen aurkako eraginkortasuna hobetzeko Farmakoen kuantifikaziorako erabili beharreko teknika farmakoaren ezaugarrien arabera hautatzen da. Dena den, teknika ohikoenak espektroskopian edo kromatografia bidezko kuantifikazioan oinarritzen dira [15]. 3.3. Egoera fisikoa eta kristal-egitura Nanopartikularen beste ezaugarri garrantzitsu bat matrize solidoaren kristal-egitura da, bai nanopartikulen ekoizpen prozesua-amaitzean, bai eta biltegiratzean ere. Erabilitako lipido-nahastearen eta ekoizpen-metodoaren arabera, matrizean dagoen lipidoa forma ezberdinetan kristaliza daiteke, eta horietariko batzuk ez dira egonkorrak denbora luzez [12]. Matrize lipidikoaren kristalizazioak nanopartikularen forma, karga-gaitasuna eta egonkortasuna determinatzen ditu eta, ondorioz, garrantzitsua da lipidoaren egoera fisikoaren eta kristal-egituraren karakterizazioa burutzea [18]. Gainera, neurketa hauek SLNen ekoizpen-momentuan nahiz biltegiratze-prozesuan zehar burutu behar dira, kristal-egituran gerta daitezkeen aldaketek nanopartikulen ezaugarrien eraldaketa ekar dezaketelako [12]. Lipidoaren egoera fisikoaren eta kristal-egituraren karakterizaziorako bi teknika nagusi daude, Ekorketa Kalorimetria Diferentziala (Differential Scanning Calorimetry, DSC) eta X izpien kristalografia. DSC teknikari esker fusio-puntuaren aldaketa eta fusio-prozesuaren entalpia-aldaketa determina daitezke, matrizeko lipidoaren egituraren menpeko diren bi parametro. X izpien kristalografia, aldiz, atomo arteko espazioaren determinazioan oinarritzen da, eta kristal-egituraren xehetasun gehiago jaso daitezke [16, 18]. 3.4. Zitotoxizitatearen azterketa in vitro Beste DDSekin alderatuta, SLNek duten abantaila garrantzitsuenetako bat zitotoxizitate baxua da. Hala ere, nanopartikula hutsek duten zitotoxizitatearen azterketa oinarrizkoa da segurtasuna bermatzeko. Gainera, nanopartikula hutsen eta farmakodun nanopartikulen zitotoxizitatea alderatzea garrantzitsua da farmakoaren funtzioa aztertzeko. Gauzak horrela, nanopartikulen zitotoxizitatea aztertzeko modurik arruntena pertsona jatorriko lerro zelularrak erabiltzea da eta haien bideragarritasunean nanopartikulen kontzentrazio ezberdinek duten eragina aztertzea. Zelulak nanopartikulekin inkubatu ondoren, haien bideragarritasuna teknika ezberdinen bidez kuantifika daiteke. Teknika erabilienetako bat zelulen aktibitate metabolikoa aztertzea izaten da, 3-(4,5-dimetiltiazol-2-ilo)-2,5-difeniltetrazol bromuroaren erredukzioa kuantifikatuz. Saio hau farmako askearekin ere burutzen bada, emaitzak alderatu eta SLNak edo farmakodun SLNak gure zelulentzat kaltegarriak ote diren egiazta daiteke [14, 22-24]. 210 Ekaia, 2021, 40, 203-221 Mikel Roscales, Itziar Alkorta, Lide Arana 3.5. Farmakoaren askapen-zinetikaren determinazioa in vitro Askapen-zinetikan eragiten duten bi aldagai garrantzitsu nanopartikulen konposizioa eta ekoizpen-metodoak dira [15]. Horregatik, SLN berriak sintetizatzen direnean bilatzen den farmakoaren askatze iraunkorra lortzen den ala ez egiaztatu behar da. Hau aztertzeko metodo erabiliena dialisi teknikan oinarritzen da. Teknika horretan, farmakodun SLNak dialisi zaku batean sartzen dira, eta zaku hori indargetzaile egokia duen ontzi batean hondoratzen da. Dialisi zakuak tamaina txikiko poroak ditu, eta farmakoarentzat iragazkorra da baina SLNentzat iragazkaitza. Horrela, indargetzailea gorputzeko tenperaturan (37ºC-an) mantentzen da etengabe irabiatuz, eta tarteka dialisi-indargetzailetik laginak hartzen dira nanopartikuletatik askatu den farmako kantitatea determinatzeko asmoz. Horrela, farmakoaren askapena eta denboraren arteko erlazioa ondoriozta daiteke, farmakoaren askapen-zinetika deritzaiona (2. irudia) [14, 22-23]. 2. irudia. Askapen-zinetika lortzeko burutu beharreko saioaren eskema. Irudian SLNak dialisi-zakuaren barnean daude. Poltsa horrek tamaina txikiko poroak ditu, farmakoarentzat iragazkorrak eta SLNentzat iragazkaitzak direnak. Dialisi-zakua indargetzaile batean hondoratu eta etengabe irabiatzen da homogeneitatea mantentzeko. Tarteka laginak hartzen dira SLN esekiduratik eta indargetzailetik ateratako farmakoaren ehunekoa determinatu eta askapen-zinetikak irudikatzeko. 3.6. Bakterioen aurkako efektua Antibiotikoak nanopartikuletan txertatzeak onurarik dakarren ala ez egiaztatzeko, bakterioen bideragarritasunean duen eragina azter daiteke. Ohikoena da Kontzentrazio Minimo Inhibitzailea (Minimun Inhibitory Concentration, MIC) edota Kontzentrazio Bakterizida Minimoa (Minimum Bactericidal Concentration, MBC) determinatzea. Parametro horiek anti- https://doi.org/10.1387/ekaia.21873 211 Antibiotikodun Lipido Solidozko Nanopartikulak bakterioen aurkako eraginkortasuna hobetzeko biotikoak bakterioen hazkuntza inhibitzeko behar duen kontzentrazio minimoa eta bakterioen heriotza bultzatzeko behar duen kontzentrazio minimoak adierazten dituzte, hurrenez hurren [25]. MIC kalkulatzeko metodo errazenetako bat antibiotikoaren diluzio ezberdinak prestatu eta han bakterioak inokulatu ostean bakterioen hazkuntza turbidimetria bidez kuantifikatzea da. MBC determinatzeko, sarri, antibiotikoaren kontzentrazio ezberdinetan inkubatutako bakterioak antibiotiko gabeko hazkuntza-plaketan jarri eta han koloniak sortzeko duten gaitasuna determinatzen da. 4. SLNAK ETA BAKTERIOAK 4.1. SLN eta bakterioen arteko elkarrekintzak Bakterioekin elkarrekitean nanopartikulek erresistentzia mekanismoetan eragin dezakete, kasu batzuetan erresistentziak ezabatzera iritsiz. Orain arte burututako ikerketek erakutsi dutenez, antibiotikoak nanopartikuletan txertatzeak ahalbidetzen du (i) farmakoen kanporatze-ponpen aktibitatea murriztea, (ii) biopelikuletan barneratzeko gaitasuna handitzea, (iii) degradazio entzimatikoaren aurkako farmakoaren babesa eta (iv) zelula barneko bakteriotara iristeko gaitasuna izatea. Ezaugarri horiek antibiotikoaren eraginkortasuna handitzen dute, eta bakterioen aurkako efektua areagotu [26-27]. Ondorioz, nanopartikulen eta bakterioen arteko elkarrekintzen azterketa ezinbestekoa da antibiotikoen garraiorako interesgarrienak diren formulazioak egoki aukeratzeko. Elkarrekintza horiek aztertzeko metodorik erabilienak mikroskopia konfokala eta fluxu-zitometria dira. Bi teknika horiek zelularatzeko sarrera-bidearen inguruko eta zelula barneko kokapenaren inguruko informazioa ematen dute, mikroskopia konfokalak datu kualitatibo bidez eta fluxu-zitometriak datu semikuantitatibo bidez [28]. Teknika horien erabilerari esker, ondorioztatu da elkarrekintza elektrostatikoak garrantzitsuak direla nanopartikulen eta bakterioen arteko gertaeretan. Zehazki, nanopartikula kationikoek bakterio Gram negatiboekin elkarrekiteko gaitasun hobea dutela ikusi da, eta horren zergatia bakterio hauen kanpo-mintzeko karga negatibodun lipopolisakaridoak direla uste da. Izan ere, nanopartikula kationikoen karga positiboaren eta lipopolisakaridoen karga negatiboaren artean osatzen diren elkarrekintza elektrostatikoek nanopartikulen funtzioa hobetzen lagundu dezakete [29]. Mota honetako ikerketek nanopartikulen formulazioa hobetzen laguntzen dute, sistema eraginkorragoak lortzea erdietsiz. Horrela, emultsionatzaileen eta ko-emultsionatzaileen aukeraketaren garrantzia agerian geratzen da beste behin, azken geruza horrek determinatuko duelako partikularen karga eta ondorioz bakterio mota ezberdinekin izango dituen elkarrekintzak. 212 Ekaia, 2021, 40, 203-221 Mikel Roscales, Itziar Alkorta, Lide Arana 4.2. Antibiotikoen txertatzea SLNtan Jarraian, antibiotikoz kargaturiko SLN batzuen deskribapena egingo da, konposizioa eta lortutako ezaugarriak azalduko dira. Argitaratutako lan hauetan bioeskuragarritasun eskaseko baina espektro zabaleko antibiotiko ezberdinak txertatu dira SLN sistema ezberdinetan farmakoaren eraginkortasuna hobetzeko asmoz. 4.2.1. Klaritromizina Klaritromizina (CLA) makrolido bat da, bakterio mota ezberdin askok eragindako gaixotasun infekziosoen tratamendurako erabilera arrunta duena. Ahoz administra daiteke, baina zenbait desabantaila ditu, hala nola, erdibizitza motza (3-4 ordu), bioeskuragarritasun eskasa eta hepatotoxizitatea [14]. Ezaugarri horiek hobetzeko asmoz, Sharmak eta haren lankideek (2016) klaritromizinadun SLNak (CLA-SLN) garatu zituzten, triestearina eta azido estearikoz osaturiko matrize lipidikoa eta soia lezitina eta Pluronic F-68 emultsionatzaileak erabilita. Nanopartikulen karakterizazio sakona egin ondoren (txertatze-efizientzia% 84 ± 9, tamaina 307 ± 23 nm, pdi balioak 0,21 ± 0,04 eta zeta potentziala –29 mV) Staphylococcus aureus bakterioen hazkuntzaren Kontzentrazio Minimo Inhibitzailea (MIC) determinatu zuten. Jasotako datuen arabera, MIC balioak CLA eta CLASLNrentzat 12 µg mL–1 eta 1 µg mL–1 ziren, hurrenez hurren. Hau da, antibiotikoa SLNtan txertatzeak bakterioen aurkako efektua 12 aldiz handitzen zuen. Gainera, zitotoxizitate-frogetan ikusi zutenez, nanopartikuletan txertatzeak giza zelulen bideragarritasuna hobetzen zuen% 76ko bideragarritasunetik% 98ra 48 µg mL–1 nanopartikula kontzentrazioarekin inkubatu ondoren. Azkenik, saguetan egindako beste saio batzuetan ikusi zutenez, CLAren profil farmakozinetikoa eta bioeskuragarritasuna (plasmako farmakoaren kontzentrazioa) hobetzen zen nanopartikuletan txertaturik administratzen zenean. In vivo buruturiko zitotoxizitate-frogetan nekrosia behatu zuten 10 mg kg–1 CLA askerekin trataturiko banakoen gibelean tratamenduaren 14. Egunean, baina ez zuten nekrosi-zantzurik aurkitu CLASLN dosi berdinarekin trataturiko saguetan. Hortik, hepatotoxizitatea murrizteko CLA SLNtan txertatzea baliogarria izan daitekeela ondorioztatu zuten. Ondorengo beste ikerketa batean, matrizeko lipidoaren izaerak CLASLNen ezaugarrietan zuen eragina aztertu zen [30]. Horretarako, hiru lipido solido ezberdin erabili zituzten matrizea osatzeko (azido estearikoa, E; glizeril behenatoa, B; tripalmitina, T) eta emultsionatzaile bakarra, Tween® 80. Lan honetako emaitzek adierazten dutenez, nanopartikulen tamaina eta pdi balioak handitu egiten ziren lipidoaren C atomo kopurua handitzen zen heinean. Gainera, txertatze-efizientziak ere joera bera era- https://doi.org/10.1387/ekaia.21873 213 Antibiotikodun Lipido Solidozko Nanopartikulak bakterioen aurkako eraginkortasuna hobetzeko kusten zuen, lipido handiagoek farmako hidrofobikoa bereganatzeko gaitasun handiagoa zutela iradokiz. Azkenik, S. aureus andui batean CLA askearen MIC balioa 0,5 µg mL–1 zela jakinik, T eta B-k MIC balioak 4 eta 8 aldiz handitzen zituztela ikusi zuten, E-k erdira jaisten zuen bitartean. Honen guztiaren ondoriotzat har daiteke formulazioa doitzea ezinbestekoa dela garraiatzailearen ezaugarriak optimizatzeko. 4.2.2. Florfenikola Florfenikola (FFC), fenikolen taldeko molekula bakteriostatikoa, bakterio Gram positibo nahiz Gram negatiboek sortutako infekzioak tratatzeko erabiltzen den antibiotikoa da. Medio urtsuetan disolbagarritasun baxua du, erdibizitza laburra ( 214 Ekaia, 2021, 40, 203-221 Mikel Roscales, Itziar Alkorta, Lide Arana odolean kontzentrazio eraginkorra lortzeko dosia murriztea [31, 33]. Horrela, terapia konbinatu hau klinikan aplika liteke dosi altuek eragindako zitotoxizitatea murriztuko litzatekeelako. 4.2.3. Enrofloxazina Enrofloxazina (ENF) bigarren belaunaldiko antibiotiko bat da, fluorokinona mota bat. Ugaztunetan erdibizitza laburra eta ingurune urtsuan disolbagarritasun eskasa ditu. Ondorioz, bioeskuragarritasun ona izateko beharrezkoak dira dosi altuak, eta horrek toxizitatea sortzeaz gain antibiotikoen aurkako erresistentzia mekanismoen sorrera bultza dezake [34-35]. Arazo horiei aurre egiteko, konposizio ezberdineko hainbat SLN garatu ziren emultsionatzaile bakarra erabiliz (polibinilo alkohola), baina lipido solido ezberdinekin: azido estearikoa (C18), azido palmitikoa (C16) eta azido miristikoa (C14) [35]. Öztürk eta haren lankideen (2019) lanean ikusi bezala, hemen ere gantzazidoaren luzerak eragin nabarmena zuela ikusi zuten SLNen ezaugarri fisikokimikoetan. Txertatze-efizientzia eta karga-gaitasuna gantz-azidoaren luzera handitu ahala handitzen ziren, antibiotiko lipofilikoa kokatzeko gaitasun hobea zutelako [35]. Askapen-zinetikei dagokienez, konposizio guztiek atzeratzen zuten farmakoaren askapena eta odoleko kontzentrazioa handitzeko ere denek azaldu zuten gaitasuna, ziurrenik askapen-zinetika mantsoak ematen duen degradazioaren kontrako babesagatik [35]. Enrofloxazinaren erabilera ohikoena salmonelosi kasuetan izaten da, Salmonella spp-k eragiten duen infekzio intrazelularraren aurka. Antibiotiko horrek bakterioen aurkako efektu ona eta zelulan barneratzeko gaitasuna ditu, baina tratamenduaren eraginkortasuna baxua da. Izan ere, zelulek farmakoa kanporatzeko gaitasuna dutenez, kanpoko kontzentrazioa jaisten den unean zelula barneko kontzentrazioa ere asko murrizten da, eta efizientzia galdu. Arazo hori konpontzen saiatzeko, enrofloxazinadun SLNak (ENF-SLN) garatu ziren lipido solido moduan azido behenikoa eta emultsionatzaile gisa polibinilo alkohola eta didezilmetilamonio kloruroa erabiliz. Ekoizpenprozesuko parametro ezberdinak eta emultsionatzaile kantitate ezberdinak erabiliz, ezaugarri fisiko-kimiko ezberdineko SLNak garatu ziren. Nanopartikulak karakterizatzeaz gain, lanaren helburua izan zen infekzio intrazelularrei aurre egiteko gaitasunik zuten ala ez aztertzea [36]. Horretarako, zelula immune batzuetatik eratorritako lerro zelular bat (Raw 264.7 zelulak) hartu zuten ikerketa eredu gisa, zelula barneko infekzio baten aurka antibiotikoak duen eragina bertan aztertzeko. Zelula horiek enrofloxazina gehiago barneratzen zuten ENF-SLN moduan farmako aske gisa baino, eta, ondorioz, zelula barneko kon- https://doi.org/10.1387/ekaia.21873 215 Antibiotikodun Lipido Solidozko Nanopartikulak bakterioen aurkako eraginkortasuna hobetzeko tzentrazio altuagoak lortzen ziren nanopartikulek bideratutako garraioari esker. Gainera, nanopartikulek farmakoaren kanporatzea atzeratzen zutela ikusi zuten, zelula barneko kontzentrazio egokiak luzaroago mantenduz. Hau guztia kontuan izanda, ez da harritzekoa antibiotikoaren efektuaren azterketan ENFSLN formulazioak emaitza hobeak ematea ENF askeak baino. Behatu zutenez, Salmonellarekin infektatutako Raw 264.7 zeluletan 48 h-ko inkubazio baten ostean zelula barneko bakterio kopurua% 55 txikiagoa zen ENF-SLNrekin inkubatutako zeluletan ENF askearekin inkubatutako zeluletan baino [36]. Ikerketa honen ondoren txerrietan burututako beste saio batzuetan ikusi zenez, ENF-SLN formulazioak ENF askeak baino farmakozinetika eta bioeskuragarritasun hobeak aurkeztu zituen [34]. 5. ONDORIOAK SLNak estrategia eraginkor eta berritzailea dira antibiotikoen administrazio egokiagoa lortzeko. Antibiotikoak SLNtan txertatzeak farmakoaren degradazioaren aurkako babesa, askapen-zinetika kontrolatuak, profil farmakozinetiko hobeak eta farmakoaren odol-kontzentrazio sostengatuagoa ahalbidetzen ditu. Gainera, kasu batzuetan SLNek antibiotikoaren efizientzia handitzen laguntzen dute, antibiotikoen aurkako erresistentziamekanismoak saihestuz. Bestetik, toxikotasuna murriztu dezaketela ere ikusi da, eta segurtasuna hobetu. Ezaugarri haiei guztiei esker, SLNek antibiotikoen eraginkortasuna hobetu dezakete eta horrela dosiaren murrizketa ahalbidetu. Antibiotikoak kontzentrazio eta maiztasun txikiagoarekin administratuz gero, bakterioen erresistentzia-mekanismoen agerpena atzeratzen lagundu daiteke eta horrela antibiotikoen eraginkortasunaren galerak dakarren mundu-mailako osasun-arazoa saihestu. Azkenik, konposizio ezberdineko SLNak sor daitezke metodo ezberdinak erabiliz eta horrek aukera ematen du aplikazio bakoitzerako behar diren ezaugarriak betetzen dituzten SLNak ekoizteko. Dena den, gauzak horrela, SLN sistema bakoitzaren karakterizazio sakona burutzea ezinbestekoa da haien egokitasuna bermatzeko. 6. ESKER ONAK Artikulu hau Euskal Herriko Unibertsitateak finantzatutako (GIU18/229 eta COLAB19/08) eta Eusko Jaurlaritzako Ekonomiaren Garapena eta Azpiegitura Sailak finantzatutako (ELKARTEK (2020) KK-2020/00007) proiektuei esker garatu da. 220 Ekaia, 2021, 40, 203-221 Mikel Roscales, Itziar Alkorta, Lide Arana S2. taula. SLNak ekoizteko nagusiki erabiltzen diren emultsionatzaile eta ko-emultsionatzaileak [15,16,18,37-40]. https://doi.org/10.1387/ekaia.21873 221 Antibiotikodun Lipido Solidozko Nanopartikulak bakterioen aurkako eraginkortasuna hobetzeko S3. taula. SLNen ekoizpen metodo erabilienak. Metodoaren izena, deskribapen laburra eta abantaila eta desabantaila nagusiak jasotzen dira [13, 15, 16]. Metodoa Deskribapena Abantailak Desabantailak Presio altuko homogeneizazioa (beroa edo hotza) Nahaste lipidikoa duen nahastea poro estu batetan zehar (mikra gutxi batzuk) ponpatzen da presio altuan (100-200 bar). Merkea. Txertatu nahi den farmakoa kaltetu daiteke presio altuagatik. *Metodo beroaren kasuan estres termikoa. Zizailamendu eta ultrasoinu bidezko homogeneizazioa Abiadura altuko nahaste lipidikoaren zirkulazioa eta ultrasoinuen aplikazioa konbinatzen ditu. Industria-mailara eskalatzeko aukera. Farmakoaren kaltea eta ultrasoinuen zundaren metalen kutsadura arriskua. Emultsioa/ disolbatzailearen lurruntzea Lipidoak disolbatzaile organikoan nahastu, fase urtsuarekin emultsionatu eta ondoren disolbatzailea lurruntzen da nahastetik kentzeko. Farmakoaren degradazio termikoa saihestu. Disolbatzaile organikoaren aztarnak gera daitezke. Mikroemultsioa Emultsionatzaile kantitate handiak erabiliz mikroemultsio espontaneoa sortzen da. Farmakoaren degradazioa saihestu. Esekidura diluituak lortzen dira eta kontzentrazio pausu bat gehitu behar da. Mintz-kontaktoreak Urtze-puntutik gorako tenperaturan dagoen lipidoa mintz porotsu baten aurka presionatzen da. Mintzaren beste aldean norabide tangentzialean zirkulatzen duen emultsionatzailedun fase urtsua dago. Modu jarraian lan egin daiteke industria-mailan. Mintzen buxadura. Emultsio bikoitza Farmakodun fase urtsua emultsionatzaile eta lipido urtuaren nahaste bero batekin elkartzen da lehenengo emultsioa osatzeko. Ondoren, lortutako nahastea emultsionatzailedun fase urtsu batetara gehitzen da. Ez da disolbatzaile organikorik erabili behar. Txertatze-efizientzia baxua.
