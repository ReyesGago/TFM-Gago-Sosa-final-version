MIKROBIOLOGIA PRAKTIKAK 2003-2004 Mikroorganismoen Dibertsitatea Praktika protokoloak Immunologia, Mikrobiologia eta Parasitologia Saila Euskal Herriko Unibertsitatea (UPV/EHU) Praktika programazioa Praktika Astelehena Asteartea Asteazkena Osteguna Ostirala 1. Mikroorganismoen isolaketa eta identifikazioa Kultibo aberasgarrien prestaketa Petri kutxan egindako ereinketa 2. ereinketa Gram tindaketa Garbiketa eta azterketa 2.1. Yogurraren bakterioak Yogurra prestatu Behaketa: Gram eta Albert tindaketak 2.2. Bakterio nitrogeno-finkatzaileak Tindaketa eta behaketa 3.1. Legamiak Hartzidura eta behaketa 3.2. Onddo firukariak Portan eta Petri kutxan egindako ereinketak Behaketa Behaketa Behaketa 3.3. Protozooak ZHI gehitu Behaketa Behaketa 4. Bakteriofagoak Ostalariaren inokulazioa Infekzioa Zenbaketa eta Baheketa Behaketa Mikrobiologia Laborategian Jarraitu Beharreko Segurtasun Arauak Liburu, poltsa eta tamainu handiko arropak ezin dira laborategira sartu, beraz, gorde dena pasabideetako takiletan. Lan-eremuan, lanerako beharrezkoak diren gauzak soilik egon daitezke (koadernoa, txostena, lantresnak), eta ahal bezain garbi, baturik eta hutsik mantendu behar da lan-eremua. Bata eramatea derrigorrezkoa da, honela gu eta gure arropak babestuko baititugu (bai kutsadura baita koloratzaile eta konposatu kimikoen ekintza-tik ere). Ez irten laborategitik laborategiko mantala ipinita (kafea hartzera, hitzegitera, gelara...). Laborategian jatea (txiklea mastekatzea barne), edatea, janaria edo edaria gordetzea, erretzea eta makillatzea debekatuta dago. Ekiditu eskuak zein beste edozein objektu ahoratzea. Ez haginka egin boligrafoari. Ez ikutu aurpegia, begiak etabar. Ile luzea lotu behar da. Posible bada, laborategian lan egiten den bitartean, lentillen ordez betaurrekoak eramatea komenigarria da. Ahozko pipeteatzea debekatuta dago. Praktika egun bakoitzaren hasieran azalpen laburra emango da. Ezer egin baino lehen, irakurri txostena. Ez hasi lanean azalpenak ulertu eta txostena irakurri baino lehen. Zer egin behar den eta nola egin behar den aurrez jakiteak istripuak gutxitzen ditu eta denbora hobeto erabiltzea baimentzen du. Prozedura edo saiakuntzaren helburua ulertzen ez duzunean, galdetu irakasleari. Praktika-saia bukatzean garbitu lan-eremua desinfektatzaileaz (desinfektatzailea paperezko toaila batez mahai gainean zabaldu eta lehortzen utzi). Laborategitik irten baino lehen mahaia txukun geratu behar da. Lanean zehar, ekiditu kutsadurak erraz ditzaketen aire korronteak. Saio-hodi esterilak edo kultibodunak gradiletan bertikalki mantendu behar dira. Sekula ez mahai gainean etzanda. Kontuz metxeroekin, batez ere metxeroaren atzealdean dagoen zerbait hartu nahi denean. Istripuak ekiditeko, behar ez denean, metxeroa itzali. Kutsaturiko material guztia eta erabiliko ez diren kultibo guztiak garbitu edo bota baino lehen, esterilizatu behar dira. Utzi saio-hodi kultibodunak gradila batean, autoklabearen ondoan. Bota Petri kutxa kultibodunak “esterilizatzeko” zakarrontzira Utzi erabilitako portak eta estalkiak mahaietan dauden lixibadun ontzietan. Paperak, poxpoloak eta beste material ez kutsagarriak zakarrontzi beltzara botako dira. Inoiz ere ez, harraskara. Laborategitik atera baino lehen, bai aldi batez edo behin-betiko, eskuak xaboi germizidaz garbitu behar dira. Edozein istripu edo arazo (ebaketak, erredurak, kultiboen isurketak...), irakasleari berehala jakinarazi behar zaio, dagozkion neurriak har daitezen. -----------------------…………..---------------------- Gainera: Erabilitako gauza guztietan izena, taldea, data eta saiakuntza idatzi, horrela materialaren erabilera ez-zuzena ekidituko baitugu. Praktiketan egindakoaren ohar guztiak laborategiko koadernoan idatzi. 1. Mikroorganismoen isolaketa eta identifikazioa 1.1. Mikroorganismoen isolaketa eta kultibo puruak Naturan mikroorganismoak ez dira kultibo puruetan hazten baizik eta konplexutasun-maila desberdinak dituzten komunitateak osatzen dituztela. Bestaldetik, mikroorganismoen ezaugarriak aztertzeko mikroorganismo horren kultibo puruak erabiltzen dira. Kultibo puruak mikroorganismo mota bakar batez osatuta daude eta honelakoak lortzeko isolaketa-teknikak erabiliko ditugu. Isolaketa lortzeko, gehienetan, kultibo-medio solidoak erabiltzen dira. Kultibo-medio solidoetan mikroorganismoek zelula bakarretik eratortzen diren koloniak garatzen dituzte eta kolonia bakoitza kultibo purua izango da. Praktika hauetan landuko dugun isolaketa teknika Inokuluaren agortzearen bidezko teknika izango da eta bere oinarria honakoa izango da: ereinketa-euskarrian daramagun zelula-kopuruaren gutxitzearen ondorioz, azkenean zelulak banan-banan medioaren azalean sakabanatuko dira eta, ondorioz, kolonia isolatuak agertuko dira. Behin kultibo puruak lorturta, isolatutako mikroorganismoak identifikatzen saiatuko gara kultibo-medio hautagarri eta bereizgarrien bidez. Beharrezko materialak (1 bikote) Ereinketa-euskarria Agar elikagarria Labea Porta bat Gram tindaketa egiteko tindatzaileak Prozedura 1. Ereinketa-euskarriaz, kolonia isolatu batetik inokulua hartu. 2. Inokulua medio esterildun kutxa baten ertzeko azalera txiki batean zabaldu. 3. Ereinketa-euskarria esterilizatu. 4. Euskarriaz, zonalde erein berriko ertzetik abiatuz, ildaska perpendikularrak marraztu. 5. Ereinketa-euskarria berriz ere esterilizatu. 6. Beste birritan errepikatu 4 eta 5 puntuak. 7. Kutxak inkubatzeko, dagokien berogailura sartu. Medioa goialdean egon beharko da kondentsazio urik medioaren azaleraren gainean erori ez dadin. 8. Prozedura osoa errepikatu isolatutako kolonia guztiak berdinak izan arte. 9. Kultiboaren purutasuna egiaztatzeko Gram tindaketa egin. Beste ildaskako-ereinketa metodo batzuk erabilita ere kolonien isolaketa lor daiteke baina guztiek oinarri berbera dute: euskarrian daramagun zelula-kopuruaren gutxitzearen ondorioz, azkenean zelulak banan-banan medioaren azalean sakabanatuko dira, eta ondorioz kolonia isolatuak agertuko dira. 1. irudia. Inokuluaren agortzearen bidezko teknika 2. irudia. Isolaketaren emaitzak. Azken ildasketetan koloniak banan banan agertzen dira 1.2. Mikroorganismoen detekzioa eta identifikazioa Askotan zaila da nahasketa batean dagoen mikroorganismo zehatz bat isolatzea agortzearen bidezko teknika erabilita. Hori gerta daiteke isolatu nahi den mikroorganismoa oso kopuru txikian dagoelako edo nahasketan dagoen beste mikroorganismoren batek isolatu nahi den mikroorganismoaren hazkuntza inhibitzen duelako. Horrelako kasuetan, interesatzen zaigun mikroorganismoaren presentzia detektatzeko aberaste-teknikak erabiliko ditugu. Aberaste teknikek mikroorganismo edo mikroorganismo-talde zehatzen hazkuntza bultzatzen dute kultibo-medio hautakor eta bereizgarriez baliaturik. Praktika honetan, mikroorganismoen nahasketa batean, Escherichia coli, Pseudomonas fluorescens eta Staphylococcus aureus bakterioak detektatzen eta isolatzen saiatuko gara kultibo-medio hautakor eta bereizgarri desberdinak erabilita. Beharrezko materiala (1 bikote) Mikroorganismoen nahasketa (lagina) Ereinketa-euskarria Agar elikagarria Salda elikagarria Salda laktosaduna Mac Conkey salda Mac Conkey agarra Zetrimida agarra Manitol-Gatz-Gorri fenol agarra Portak Gram tindaketa egiteko tindatzaileak Labea (26±1ºC) Labea (37±1ºC) Labea (44±0,5ºC) Prozedura: A. Kultibo aberasgarrien prestaketa A.1. E. coli-z aberasteko azpilagina • Baldintza aseptikoak mantenduta, laginetik 1 ml hartu eta diluitzaile (salda laktosaduna) esteril 10 ml duen saio-hodira sartu • Irabiatu lagina ondo banatzeko • Labean 37±1°C-etan inkubatu: 2-3 h. • Kultibotik 1 ml hartu eta MacConkey salda 10 ml duen saio-hodira pasa • Inkubatu labean 44±0,5°C-etan 24 orduz • Inkubazio-aldia amaitu ondoren saio-hodian mikroorganismoaren hazkuntza gertatu dela egiaztatu (uherdura agertu beharra) A.2. Ps.fluorescens-ez eta S. aureus-ez aberasteko azpilagina • Baldintza aseptikoak mantenduta, laginetik 1 ml hartu eta diluitzaile (salda elikagarria) esteril 10 ml duen saio-hodira sartu • Irabiatu lagina ondo banatzeko • Inkubatu labean 37±1°C-etan 24 orduz • Prozedura errepikatu eta saio-hodia 26±1°C-etan 24 orduz inkubatu • Inkubazio-aldia amaitu ondoren mikroorganismen hazkuntza gertatu dela baieztatu (uherdura) B. Mikroorganismoen detekzioa Mikroorganismoak detektatzeko aurreko kultibo aberasgarrietatik hasita, kultibo-medio hautagarri eta bereizgarrietan ereinketak egingo ditugu, deskribatutako inokuluaren agortzearen bidezko teknika erabilita: B.1. Escherichia coli-ren detekzioa Ereinketa euskarriaz lagina hartu eta MacConkey agarra duen Petri kutxan zabaldu. Labean 44°C-etan 24 orduz inkubatu. Escherichia coli-k zisku gorri uherraz inguraturiko kolonia gorri ez mukitsuak garatuko ditu eta mikroskopiotik begiratuta kokobazilo Gram negatiboak ikusi beharko ditugu. E.coli dela guztiz frogatzeko, indolaren proba (+ izan behar) edota API identifikazio-sistema erabil daitezke. B.2. Pseudomonas fluorescens-en detekzioa Ereinketa euskarriaz lagina hartu eta Zetrimida agarra duen Petri kutxan zabaldu. Labean 26°C-etan 24-48 orduz inkubatu. Emaitza positibo-tzat hartzeko, pioberdina deritzon pigmentu bereziaz estalitako koloniak ikusi beharko ditugu. Honetarako izpi ultramore argipean, koloniek pigmentu hori edo urdin-hori fluoreszentea agertu beharko dute. Emaitza egiaztatzeko oxidasa-proba egin dezakegu (- izan behar). B.3. Staphylococcus aureus-en detekzioa Ereinketa euskarriaz lagina hartu eta manitol-gatza-gorri fenol agarra duen Petri kutxan zabaldu. Labean 37°C-etan 24-48 orduz inkubatu. St.aureus-ek medioan kolonia horiak garatuko ditu. Emaitza egiaztatzeko, Gram tindaketa egin dezakegu eta mikroskopiotik begiratuta, koko-multzo gram positiboak ikusi beharko ditugu. Lagina McConkey agarra 24h 44ºC E. coli St. aureus Ps. fluorescens 3. irudia. E. coli, Ps fluorescens eta St. aureus isolatzeko eta identifikatzeko prozedura. Kultibo-medio hautakor eta bereizgarri hauetatik kolonia bat hartuko da agar elikagarrian berriro isolatzeko. Kutxak dagokien tenperaturetan inkubatuko dira eta behin hazi eta gero bakoitzetik lagina hartuko da Gram tindaketa egiteko eta dentifikazioa ziurtatzeko. 2. Interes aplikagarria duten mikroorganismoen behaketa 2.1. Yogurreko mikroorganismoak Yogurra esne koagulatuan oinarritutako produktua da, horretarako bi mikroorganismoren ekintzaz baliatzen garelarik: Lactobacillus bulgaricus eta Streptococcus thermophilus edo Lactococcus lactis. Yogurraren ekoizpenerako antibiotikorik gabeko esne osoa edo gaingabetua erabiltzen da. Esnea pasteurizatu egiten da 15-30 minutuz, eta behin 42-45°C-etara hoztu ondoren, aipaturiko mikroorganismoak inokulatzen dira (starter edo hartzidura abiarazlea). Mikroorganismoen hazkuntzak azido laktikoaren agerpena dakar eta, ondorioz, esnearen proteinak batu (koagulatu) egiten dira. Praktika honetan yogurra egingo dugu eta esne eraldatzea bultzatu duten mikroorganismoak behatuko ditugu zenbait tindaketa erabilita. Beharrezko materiala (1 bikote) Esne pasteurizatu edo esterila Yogur naturala Labea (45±0,5ºC) Portak Gram tindaketa egiteko tindatzaileak Gorpuzkulu metakromatikoen tindaketa egiteko tindatzaileak Prozedura: • Berotu esnea (45ºC) eta 2 botiletan banatu (500ml) • Botila batean yogurra gehitu, bigarren botila inokulatu gabe utzi (kontrola) • Botilak labera sartu (45ºC) eta inkubatzen utzi (24h.) • Botilak konparatu. Idatzi itxura-, kolore- eta usain-ei dagozkien desberdintasunak. • Yogurrean dauden mikroorganismoen behaketarako prestakinak egin, Gram tindaketa (1. Eranskina: 2.3) eta gorpuzkulu metakromatikoen tindaketa (1. Eranskina: 2.4) egiteko. 2.2. Bakterio N2-finkatzaileen behaketa landare lekadunen sustraietan Lurrean gertatzen den nitrogeno finkapenaren %85 inguruak oinarri biologikoa du (%60-a lur-ingurugiroetan eta %40-a ur-ingurugiroetan). Bakterio eta landareen arteko elkarrekintza interesgarrienetarikoa, landare lekadun * eta Rhizobium bazilo mugikor Gram negatiboen artean ematen dena da. Harreman honen emaitza sustrai-noduluen eraketa da, bertan N2 atmosferikoaren finkapena gertatzen da eta nitrogeno molekularra landareak erabil dezakeen nitrogeno konbinatu bihurtzen da. * Landare lekadunak: haziak leka baten barruan dauzkaten landareak dira. Hauen artean garrantzi ekonomiko handiko landareak daude: soia, hirusta, alpapa, indaba edo ilarra. Beharrezko materiala (1 bikote) Sustraiak dituen hirusta Portak Gram tindaketa egiteko tindatzaileak Prozedura: • Hirustaren sustraietan noduluak bilatu (hainbat eta nodulu gorriagoak hobe) eta uraz garbitu. • Porta batean ur tanta bat jarri eta nodulua bertan utzi. Jarri beste porta bat gainean eta nodulua zapaldu. Porta batean geratuko den lagina sugarrean fixatu. • Tindaketa sinplea egin (1.2. eranskina). Rhizobium-en zelula begetatiboak baziloak dira, baina noduluetan agertzen direnek (bakteroideak) morfologia bereziak aurkezten dituzte: mailu, hezur edo Y formakoak. a) Noduluak b) Bakteroideak 4. irudia. a) Landare lekadunaren sustraietan noduluak ikusten dira. b) Noduluen barruan Rhizobium batzuk “bakteroide” bihurtu eta N2-finkapena burutu. Bakteroideen morfologiak bereziak dira. 3. Mikroorganismo eukariotoen behaketa 3.1. Legamien behaketa Ogia egiteko irina, gatza, ura eta Saccharomyces cerevisiae izeneko legamia erabiltzen dira. Legamiak irinaren azukreak hazteko erabiltzen ditu. Energia sortzeko hartzidura alkoholikoa egiten du eta azukreak etanol eta CO2 bihurtzen ditu. Praktika honetan hartzidura prozesuan zehar irinez egindako orearen tamainan ematen den aldaketa ikusiko dugu, tamaina-handipenaren kausa CO2-aren agerpena delarik. Beharrezko materiala (1 bikote) Okintzan erbiltzen den legamia Sakarosa Irina Ur destilatua Saio-hodiak 10 ml-ko pipeta Irabiatzeko makiltxoa Prozedura: • Saio-hodietara ondoko taulan agertzen diren osagaiak gehitu. • Makiltxoaz osagaiak kontu handiz irabiatu saio-hodiaren hormak zikindu gabe. Labera sartu (26ºC). • Orearen altuera denboran zehar neurtu eta 2. eranskinean dagoen taulan emaitzak idatzi. • Grafikoa irudikatu: altueraren aldaketak denboran zehar. • Legamia esekiduratik lagin txiki bat hartu eta muntaketa hezea prestatuko dugu. Horretarako, laktofenol urdin tindatzaile tanta bat duen portan lagina jarri eta kubre batez estali. Kontuz ibili tindatzailea korrosibo delako. Mikroskopioan x40 objektiboaz behatu eta ikusitakoa eranskinean irudikatu eta deskribatu. Osagaia 1 Saio-hodia 2 Saio-hodia (kontrola) Ura 7,0 ml 10,0 ml Legamia 3,0 ml - Sakarosa 1,0 g 1,0 g Irina 8,0 g 8,0 g 3.2. Onddo firukarien behaketa Onddo firukarien identifikazioan beraien ezaugarri morfologikoek garrantzi handia dute. Ezaugarri hauek agerian jartzeko Petri kutxetan egiten diren ohiko kultiboez gain, portan egindako kultibo-teknika ere lagungarria da. Beharrezko materiala (1 bikote) Ereinketa euskarria Isipua Patata agarra duten Petri kutxak Porta esterila duen kutxa Kubre esterilak Ur destilatu esterila Pintzak Bisturia Portak eta kubreak Laktofenol urdina Penicillium chrysogenum eta Aspergillus niger kultiboak Petri kutxan egindako kultiboa: • Patata agarra duen Petri kutxaren erdian onddoa inokulatu. Honetarako, isipuaz kultiboaren azalera ikutu eta kultibo-medio solidoaren erdian puntualki inokulatu, isipua mugitu gabe. • Kutxa 26ºC-etan inkubatu. • Hurrengo egunetan hazkuntza egiaztatu. Egunero, kolonia behatu: diametroa neurtu eta koloniaren ezaugarri makroskopikoak 2. eranskinean idatzi (koloniaren itxura eta kolorea, medioaren itxura). • Azken egunean laktofenol urdinez muntaketa hezea prestatu eta onddoak behatu. 5. irudia. Onddoaren ereinketa Patata agarra duen Petri kutxan Portan egindako kultiboa: • Lau zatitan banatuta dagoen Petri kutxa esterilean porta esterila jarri. • Porta esterilaren gainean Patata agar zati bat jarri (1cm2). • Isipuaz P. chrysogenum-en inokulua hartu eta agar zatian zabaldu. • Inokulatutako agarraren gainean kubre esterila jarri. Kubrea agar zatiaren alde batetik pixka bat atera behar da. • Iragazki papera ur esterilaz busti eta kutxa 24-30ºC-etan inkubatu. • Mikroskopioan x40 objektiboaz behatu 24, 48 eta 72 orduz inkubatu ondoren. Horretarako porta kutxatik kontu handiz atera behar da, kubrea mugitu gabe. Mikroskopioaren platinan jarri baino lehen behealdea paperaz sikatu. Denbora desberdinetan behatutako ezaugarriak eranskinean dagoen taulan idatzi. • Azken egunean kubrea kendu eta portan dagoen laktofenol urdin tantan jarri eta behatu. Patata agar kultibo-medioa 6. irudia. Portan egindako kultiboa 3.3. Protozooen behaketa Inguruko parametro fisikoek (tenperatura, presioa), kimikoek (pHa, oxigenoaren kontzentrazioa) eta biologikoek (harrapakinen edo harraparien dentsitatea) protozooengan eragina dute. Parametro horiek protozoo komunitatearen dibertsitate-mailan eragingo dute, hau da, ingurune bateko protozooen espezie kopuruan eta espezie bakoitzaren ale kopuruan eragina izango dute. Ingurune urtar desberdinak konparatzen direnean, ikus daiteke espezie batzuk ia inguru guztietan daudela eta beste espezie batzuk askoz mugatuagoak direla. Izan ere, erradiolarioak eta foraminiferoak itsasoan baino ez ditugu aurkituko; ameba gehienak eta ziliatu sesil batzuk materia organiko asko daukaten inguruneetan esekita aurkituko ditugu, edo sedimentuen azalean; beste ziliatu batzuek aske igeri egiten dute, eta ur gezatan zein itsasoetan aurkituko ditugu; flagelatu heterotrofo txikienak edonon oso ugariak dira, etab. Praktika honetan, ikasleak ingurune urtar bat aukeratuko du, lagina hartuko du eta bertako protozooen dibertsitatea ikertuko du. Behaketa errazteko, laginera elikagaiak gehituko ditu, eta inkubatzen utziko du mikrorganismo-komunitateak gara daitezen. Inkubazioa bukatu ondoren ikasleak bere lagina ez ezik ikaskideen laginak ere behatuko ditu. Beharrezko materiala (1 bikote) Lagina hartzeko ontzia Zereal Hostoen Infusioa (ZHI) “Sedgewik-Rafter” ganbara eta estalkia Portak eta estalkiak Lagin-bolumen desberdinak hartzeko pipeta automatikoak eta puntak Prozedura: • Irakasleak lagina hartzeko ontzi bat emango dio ikasle bakoitzari. • Aukeratutako ingurune urtarrean, lagina hartu. Ura baldin bada, 50ml-ko lagina nahiko izango da. Laginean sedimentua edo buztina baldin badago, material solidoaren bolumena 5ml edo gutxiago izango da, eta uraren bolumena 45ml izango da. Bolumen horiek erabiliz gero, ontzian aire-gela handia geratzen da eta anaerobiosia saihesten da. • Laginean dauden mikroorganismoen hazkuntza bultzatzeko laginera ZHI medio tanta batzuk gehituko ditugu. • Lagina 2-3 egunez takileko tiraderan inkubatzen utziko dugu. • Lagineko protozooen behaketa “in vivo”: pipeta automatikoaz laginetik 1ml hartu eta Sedgewik Rafter ganbaran jarri. Kubreaz kontuz estali burbuilak ez agertzeko. Minutu batzuk itxaron zelulak jalkitzeko. • Ganbera mikroskopioan jarri. Argiaren intentsitate ertaina doitu, diafragma ia-ia itxi, eta x4 objektiboa ipini. Behin fokatuz gero, x10 eta x40 (kontu handiz!!!) objektiboak jarri eta argiaren intentsitatea eta diafragma doitu. Protozooak aurkitzean honelako ezaugarriak zehaztu: morfologia, flagelo, zilio edo pseudopodoen presentzia, mugikortasuna, etab. Behaketa egiteko porta arruntak ere erail daitezke. Lagin tanta batzuk portan jarri eta estali. Kasu honetan posiblea da x100 objektiboz fokatzea. Protozooak, dibertsitatea handia izan arren, 3 talde nagusitan (flagelatuak, ziliatuak, amebak) sailka daitezke. Taldeen ezaugarri garrantitsuenak jarraian zehazten dira: Flagelatuak: 7. irudia. Flagelatua: Zelulabakarrak/kolonialak Tamaina aldakorra: 10-40 m Morfologia: borobilak, zilindrikoak, zapalak, … Flageloak:- kopurua: 1, 2, >2 kokapena: zelularen aurrealdean/atzealdean itxura: berdinak/desberdinak, bakunak/adarkatuak Mugimendua: igeriketa (zuzena edo jiraka), irristadura Ziliatuak: 8. irudia. Ziliatua Zelulabakarrak/kolonialak Tamaina aldakorra: 40-1000 m Morfologia: borobilak, obalatuak, zilindrikoak, ezkila-formakoak, … Zitostoma: morfologia eta ziliatura Nukleoa: kopurua eta itxua Bakuola uzkurgarri kopurua Amebak: 9. irudia. Amebak Zelulabakarrak/kolonialak Tamaina aldakorra: 40-1000 m Morfologia: borobilak, obalatuak, zilindrikoak, ezkila-formakoak, … Zitostoma: morfologia eta ziliatura Nukleoa: kopurua eta itxua Bakuola uzkurgarri kopurua Ameba mota: biluzia, testaduna Pseudopodo mota eta kopurua Mugimendu zelularra: jarraia, bapatekoa Nukleoak: kopurua, itxura 4. Bakteriofagoen behaketa Birusak derrigorrezko bizkarroiak dira, hau da, zelula bizien barruan soilik ugaltzen dira. Bakterioak zoltzen dituzten birusek “bakteriofago” edo “fago” izena dute. Fagoak bi motatakoak izan daitezke: fago birulento edo litikoak (ostalaria zoldu ostean ugaldu egiten direnak: beraien infekzio-zikloa bukatzean ostalaria lisatu egiten da fago berriak askatuz) eta fago motelak (zoldu ostean zelula ostalariaren barruan “sor egoeran” mantentzen direnak). Praktika honetan ibai batetik hartuko dugu lagina eta bakteriofagoak bertan egotea aztertuko ditugu. Horretaz gain aurreko laginean dagoen partikula zoltzaileen kontzentrazioa kalkulatuko dugu. Hori lortzeko bakterioak fago birulentoez zolduko ditugu eta birusaren zikloa bukatzean bakterio kultiboan agertutako lisi-soiluneak zenbatuko ditugu. Beharrezko materiala (1 bikote) - Ibaian hartutako ur lagina (1L) - Saio-hodi esterilak - Hidroxiapatita - Buchner inbutua - Iragazki-papera - Espatula - P tanpoia 0.8M, pH7.2, esterilizatuta - A disoluzio esteril 900l duten eppendorf hodiak - Agar elikagarridun Petri kutxak - Agar biguna (6g agar/1L salda elikagarria), esterilizatuta - Tenperatura eta irabiaketa kontrolatzeko bainua - Zentrifuga - Pipetak eta punta esterilak - Salda elikagarrian hazitako bakterioak - Isipu esterilak - Ereinketa euskarria Prozedura: 1. eguna •· Zentrifugatu (5000g, 10-15 min) ibaian hartutako lagina: (1L) • Kontu handiz gainjalkina dekantatu eta hidroxiapatita 1 cm-ko geruza duen Buchner inbutuan iragazi. (Hidroxiapatita iragazki paper baten gainean egon behar da inbutuan) • Baztertu likidoa • Espatularen laguntzaz hidroxiapatita inbututik kendu, tapoi roskadun duen saio-hodira sartu eta P tanpoian berreseki (≈20 ml-tan) • Astindu esekidura (15-20 seg) • Zentrifugatu esekidura (5000g, 5 min). • Gainjalkinean birusak kontzentratuta egongo dira. Gorde kontzentratua (K1) eta baztertu jalkina. Bakteriofagoak ez ezik, laginean egon daitezkeen birus animaliak ere kontzentratu egingo dira. Hori dela eta, prozedura osoa kontu handiz egin behar da. Guzti hau irakasleak prestatuta egongo da. Hemendik aurrera bikote bakoitzak egingo du lana, irakasleak emandako argibideen arabera. • K1 kontzentratutik lehenengo diluzio hamartarra prestatu. Horretarako K1etik 100 l hartu eta A disoluzio 900 l duen eppendorf hodira gehitu (1/10 diluzioa). • Agar elikagarri biguna duten saio-hodiak ur-bainura sartu (45ºC), agarra gogortu gabe mantentzeko. • Agar bigundun saio-hodietara fase esponentzialean (18h) dagoen E. coli edo beste bakterio bat gehitu (0,2 ml). Bakteriorik gabeko kontrola prestatu: salda elikagarri 0,2 ml agar bigundun hodira gehitu (bakterio-kontrol bakarra praktika-taldeka) • Bakteriofagoak dituen lagina (K1 edo diluzioa) gehitu (0,1 ml). Fagorik gabeko kontrola prestatu: A disoluzio 0,1 ml gehitu (fago-kontrol bakarra praktika-taldeka) • Berehala, agarra gogortu gabe eta burbuilarik sortu gabe saio-hodia kontuz irabiatu: saio-hodia esku-azpien artean jarri eta astindu. • Segituan, nahasketa agar elikagarridun Petri kutxan kontuz isuri. Agar biguna azalera osoan banatzeko, Petri kutxa zirkuluan mugitu behar da mahaitik altxatu gabe. Oharra: bakterio, fago eta agar bigunaren nahasketa oso arin gogortuko da. Hori dela eta, isurketa egin baino lehen, komenigarria da agar elikagarridun Petri kutxak 37ºC-etan berotzea. • Petri kutxa mahai gainean mugitu gabe utzi agarra solidotu arte (10-15 min). Soilune-saiakuntza honetan lau akats-iturri nagusi daude: 1) Agar bigun-bakterio-bakteriofago nahasketa prestatzean denbora luze ematen bada, agar biguna solidotuko da Petri kutxara isuri baino lehenago; 2) Agar elikagarridun kutxak prestatu berriak badira, bustita egongo dira eta lisi-soiluneak elkartu daitezke. Hori ekiditeko kutxak aldez aurretik labean ongi sikatuko ditugu: 37ºC-etan, 18 orduz tapa jarrita uzaten bada edo 30 minutuz taparik gabe sikatzen bada; 3) Agar elikagarria guztiz horizontal ez badago edo agar biguna jarrera ez horizontalean solidotzen bada, inkubatu eta gero agertutako emaitzak ulertzeko zailak izango dira; 4) Bakterioak agar bigunera gehitu ondoren, bertan 10 minutuz edo gehiagoz uzten baditugu, bakterio asko hilko dira (agarra bigun mantentzeko saio-hodiak 45ºC-etan egoten dira). • Kutxak buruz behera 37ºC-etan gau osoa inkubatu. • 10ml salda elikagarria dituen saio-hodian bakterioa inokulatu (0,1ml) eta 37ºC-etan gau osoa inkubatu. 2. eguna •·Petri kutxak aztertu. Bakteriofagoek egindako lisi-soiluneak detektatzeko kutxak fagorik gabeko kontrol kutxarekin konparatu. Kolonia-kontagailua lagungarria izan daiteke. •·Lisi-soiluneak zenbatu eta jatorrizko laginean zegoen SUS/ml kalkulatu. (SUS = Soiluneen Unitate Sortzaileak). • Aukeratu ongi isolatuta agertzen den soilune handi eta argi bat. Pipetaren punta batez lagunduta soilunearen erdia moztu. • Pipetaren punta 1ml salda elikagarri esteril duen saio-hodian astindu • Isipu esteril bat aurreko saio-hodira sartu eta likidoz busti. •Baheketa: isipuaz agar elikagarridun Petri kutxan ildaska bat egin. Ondoren, ereinketa euskarria erabilita, bakterioak inokulatu fagoaren ildaskarekiko lerro perpendikularrak egiten (ikus 10 irudia). Petri kutxa 37ºC-etan gau osoa inkubatu. 3. eguna •·Baheketa kutxan agertutako emaitzak aztertu. 10. irudia. Baheketa kutxaren prestaketa 1. ERANSKINA 1. Erabilitako kultibo-medioak eta erreaktiboak 1.1. Agar elikagarria. Bakterio mota askoren hazkuntza baimentzen duen medio konplexua da: Haragi-aterakina 3 g Peptona edo Triptona 5 g Agarra 17 g Ur destilatua 1 L Amaierako pH-a 7,4 Haragi-aterakina eta peptona ur pixka batean disolbatu eta ondo nahasi disoluzioa garden geratu arte. Agarra gehitu, nahastu, falta den ura gehitu eta irabiodun plaka beroemailean berotu agarra disolbatu arte. Banandu medioa ontzi egokietan eta estali. Autoklabean 121°C-tan eta 15 minutuz esterilizatu. Medio berdina agarrik gabe prestatzen bada medio-likido edo salda gisa geratuko da. Salda elikagarria deritzo. Azalerango ereinketa egiteko erabiliko diren medio elikagarri solidoa duten saio-hodiak hozteko, erdi etzanda utziko dira, medioa gogortzerakoan ereinketarako azalera handiagoa lor dadin. Medioa Petri kutxetan banatzekotan, medioa botila edo matrazeetan esterilizatu eta behin esterilizatu eta gero kutxa esteriletara igaro (15-20 ml kutxa bakoitzean). Banaketa sugarrarren ondoan egin esterilitatea mantentzeko. 1.2. Salda laktosaduna. Osagarri inhibitzailerik gabeko kultibo-medioa, laktosaren presentzian hazteko gai diren mikroorganismoen hazkuntzarako erabiltzen dena. pH-aren adierazlea edota Durham kanpaia jartzekotan mikroorganismoak laktosa erabiltzean azidoak eta gasa sortzen dituenentz, hau da, mikroorganismoa laktosa hartzitzailea den ala ez, froga daiteke. Kultibo-medio hau erabiltzen da kaltetuta egon daitezkeen koliformeak berreskuratzeko eta hazkuntza bultzatzeko. Jelatina-peptona 5,0 g Laktosa 5,0 g Haragi-aterakina 3,0 g Ur destilatua 1 L Matraze egoki eta garbi batean ur destilatu bolumen erdia jarri eta gainontzeko osagaiak gehitu. Homogeneizatu eskuz, eta geratzen den ura gehitu. Euli magnetikoa sartu, matrazea estali eta kultibo medioa irabiatu osagai guztiak ongi disolbatu arte. Kultibo medioa saio-hodietan banatu (10 ml/saio-hodi). Saio-hodiak estali. Esterilizatu autoklabean (121°C, 15 min.). 1.3. Mac Conkey salda. E coli edo bakterio koliformeak hazteko kultibo-medio hautagarri eta bereizgarria da. Hautagarria: Kultibo-medio honen idi-behazunak hesteko bakterio batzuen hazkuntza baimendu eta hestetik kanpoko mikroorganismoen hazkuntza galerazi egiten du. Bereizgarria: pH-aren adierazleak, bromokresol-purpura-k, laktosaren degradazioan azidoen sorrera erakusten du. Kaseina-peptona 20,0 g Bromokresol-purpura 0,01 g Laktosa 10,0 g Ur destilatua 1 L Idi-behazun lehorra 5,0 g Matraze egoki eta garbi batean ur destilatu bolumen erdia jarri eta gainontzeko osagaiak gehitu. Homogeneizatu eskuz, eta geratzen den ura gehitu. Euli magnetikoa sartu, matrazea estali eta kultibo medioa irabiatu osagai guztiak ongi disolbatu arte. Kultibo medioa saio-hodietan banatu (10 ml/saio-hodi). Saio-hodiak estali. Esterilizatu autoklabean (121°C, 15 min.). 1.4. Mac Conkey agarra. Salmonella, Shigella eta bakterio koliformeen isolaketarako eta identifikaziorako erabiltzen den kultibo-medio solido hautagarri eta bereizgarria. Hautagarria: Kultibo-medio honen osagarri batzuek (behazun-gatzak eta kristal bioleta) bakterio gram positiboen hazkuntza galerazten dute. Bereizgarria: pH-aren adierazleak, gorri neutroa, laktosaren hartziduran azidoen sorrera erakusten du. Kaseina-peptona 17,0 g Gorri neutroa 0,03 g Laktosa 10,0 g Kristal bioleta 0,01 g Haragi-peptona 3,0 g Agarra 13,5 Sodio kloruroa 5,0 g Ur destilatua 1 L Behazun-gatz nahasketa 1,5 g Matraze egoki eta garbi batean ur destilatu bolumen erdia jarri eta gainontzeko osagaiak gehitu. Homogeneizatu eskuz, eta geratzen den ura gehitu. Euli magnetikoa sartu, matrazea estali, homogeneizatu eta berotu plaka magnetiko batean, likidoa irakin arte. Geroko banaketa errazteko, medioa botila roskadun batera pasa. Esterilizatu autoklabean (121°C, 15 min.). Kultibo-medioa Petri-kutxetan banatzeko, esterilizatu eta gero, banaketa su ondoan edo fluxu-ganberan egingo da (kultibo-medioa ez kutsatzeko): kultibo-medio 15-20 ml botatzen dira petri-kutxa esteriletara. 1.5. Zetrimida agarra. Zetrimida (zetiltrimetilamonio bromuroa) izeneko osagarriak mikroorganismo guztien hazkuntza galerazten du Pseudomonas sp. batzuen hazkuntza izan ezik. Detergente kationikoaren eragina du, eta hori dela eta, bakterioetatik nitrogeno eta fosforoa askarazten du. Gainera, beste osagarri batzuek (magnesio kloruroa eta potasio sulfatoa) Pseudomonas sp. batzuen pigmentuen sorrera eragiten dute (piozianina eta pioberdinaren antzeko pigmentuak). Jelatina-peptona 20,0 g Zetrimida 0,3 g Magnesio kloruroa 1,4 g Agarra 13,0 g Potasio sulfatoa 10,0 g Ur destilatua 1 L Osagarri guztiak ur destilatuan nahastu. Gehitu 10 ml glizerol, doitu pH (7,2±0,2) eta, ondo disolbatzeko, berotu irakin arte. Geroko banaketa errazteko, medioa botila roskadun batera pasa. Autoklabean 121°C-tan 15 minutuz esterilizatu. Banatu Petri kutxa esteriletan (20 ml/kutxa). 1.6. Manitol-gatz-gorri fenol agarra. Estafilokokoak detektatzeko erabiltzen den kultibo-medio hautagarria eta bereizgarria da. Gatz kontzentrazioa oso handia denez kontzentrazio hauekiko jasankorrak direnen mikroorganismoen hazkuntza, Staphylococcus generokoak besteak beste, baimentzen du. Gainera, Staphylococcus aureus-ek manitola hartzitzean azidoak ekoizten ditu. Peptona 10,0 g Gorri fenola 0,025 g Haragi-aterakina 1,0 g Agarra 12,0 g Sodio kloruroa 75,0 g Ur destilatua 1 L D(-)manitola 10,0 g Osagarri guztiak ur destilatuan nahastu, pH-a doitu (7,4±0,1) eta, ondo disolbatzeko, berotu irakin arte. Geroko banaketa errazteko, medioa botila roskadun batera pasa. Autoklabean 121°C-tan 15 minutuz esterilizatu. Banatu Petri kutxa esteriletan (20 ml/kutxa). 1.7. Patata agarra. Onddoak eta legamiak hazteko erabiltzen den kultibo-medioa Dextrosa 20 g Agarra 15 g Patata-infusioa 4 g Ur destilatua 1 L Kultibo-medio 39 g ur destilatuan gehitu, pH-a doitu (5,6±0,2) eta, ondo disolbatzeko, berotu irakin arte. Geroko banaketa errazteko, medioa botila roskadun batera pasa. Autoklabean 121°C-tan 15 minutuz esterilizatu. Banatu Petri kutxa esteriletan (20 ml/kutxa). 1.8. Fosfato tanpoia 0,8M, pH7,2 (bakteriofagoen esekidura egiteko) Na2HPO4 7,0 g MgSO4 0,1 M 10,0 ml KH2PO4 3,0 g Ur destilatua 1 L NaCl 5,0 g 1.9. A tanpoi-disoluzioa (bakteriofagoen diluitzailea) Na2HPO4 7,0 g MgSO4 0,1 M 10,0 ml KH2PO4 3,0 g CaCl2 0,01 M 10,0 ml NaCl 5,0 g Ur destilatua 1 L 2. Mikroorganismoen tindaketa Mikroorganismoek, dauden medioaren aldean, oso kontraste gutxi aurkezten dute. Hori dela eta tindaketek mikroorganismoen behaketa errazten dute. Gehienetan, tindatu baino lehen mikroorganismoak prestatu beharko ditugu. 2.1. Tindatzeko hedapenen prestaketa (11. irudia) • Sugarretan berotuz eta papera xurgatzailea bere gainetik pasatuz, porta bat garbitu. • Portaren gainean ur tanta txiki bat jarri. • Ereinketa-euskarria sugarretan esterilizatu. • Kultibo batetik eta esterilitatea mantenduz, lagin txikia euskarriaz hartu (aldez aurretik ereinketen kasuan azaldu den bezala). • Lagindun euskarria portan dagoen ur tantan eragin eta portan zehar zabaldu geruza fin eta homogeneoa lortu arte. • Ereinketa-euskarria berriro esterilizatu eta bere tokian utzi. • Prestakina airean lehortu. Lehorketa azkartzeko porta sugarrera hurbil dezakegu, prestakina ez dela erre behar kontuan harturik. (Prestakina ez erretzeko distantzia ona zein den jakiteko: sugarraren ondoan gure eskugainak 10 segundu besterik irauten ez ba du, distantzia horretan prestakina erreko da, mikroorganismoak kiskaliko ditugu, urrunago jarri). • Behin lehortuta, prestakina fixatu behar dugu: prestakina birritan sugarraren gainetik igaroarazi (azkar egin, lagina erre gabe). Medio likidoetatik abiatuta laginak era berean prestatzen dira baina kasu hauetan ez dago hasierako ur tantaren beharrik. 11. irudia. Zelulak tindatzeko hedapenen prestaketa eta tindaketa 2.2. Tindaketa sinplea Prestakina egin ondoren tindaketa egiten da. Koloratzaileak normalki gatzak izaten dira, eta gatzaren ioietariko batek kolorea izaten du. Kolorea ioi positiboari badagokio, koloratzaile basikoa dela esango da. Alderantziz, kolorea ioi negatiboari dagokionean, koloratzaile azidoa daukagula esango dugu. Bakterioek, inguruko pH-a neutralitatetik gertu dagoenenan, normalean, karga negatibo ahula izaten dute. Tindaketa sinplea egiteko koloratzaile basikoak erabiltzen dira. Tindatzaile hauek zelularen karga negatiboekin elkartu eta zelulak tindatu egiten dituzte. Tindaketa sinplea (safraninaz) 1. Porta batean mikroorganismoen prestakina egin, lehortu eta sugarrean fixatu. 2. Prestakina safraninaz estali eta 1-3 minutuz mantendu. 3. Uraz garbitu eta lehortzen utzi. Zelulak uniformeki tindatzen dira eta mikroskopioan kolore larrosa-gorria aurkeztuko dute. 2.3. Gram tindaketa Bakteriologian Gram tindaketa bereizgarri erabilienetarikoa da. Tindaketa honek, horma zelularraren ezaugarrietan oinarrituta, bakterioak Gram positiboetan eta Gram negatiboetan sailkatzen ditu. Gram tindaketan lau disoluzio erabiltzen dira honako orden honetan: koloratzaile basikoa, finkatzailea, dekoloratzailea eta kontraste-koloratzailea. Hauek, dekoloratzailearekiko portaeran oinarrituz, bakterioen arteko bereizketa baimentzen dute. • Porta batean mikroorganismoen prestakina egin, lehortu eta sugarrean fixatu. • Prestakina kristal bioleta izeneko koloratzaileaz tindatu (2 minutuz). • Soberan dagoen koloratzailea bota eta uraz garbitu. • Lugola (iodina) gehitu eta minutu batez mantendu, tindatzailea bakterioari fixatu dakion (bakterio guztiak urdin-purpura bilakatuko dira). • Ur pixka batez garbitu. • Dekoloratzaile (etanola) tanta batzuk prestakinari gehitu eta hamabost segunduz utzi. Jarraitu dekoloratzailea botatzen, garbi atera arte. (Une honetan bakterio Gram negatiboak dekoloratu egiten dira). • Uraz garbitu. • Kontraste-koloratzailea (safranina) gehitu eta tindatu (1 minutu). • Uraz garbitu. • Lehortu eta mikroskopioan behatu. Bakterio Gram positiboak moreak (urdinak) izango dira eta Gram negatiboak arrosak (gorriak). Tindaketa honetarako erabili behar diren zelulak gazteak izan behar dira (18-24 ordutako kultiboak), zenbait kasutan, kultiboa zahartzen den heinean, horma bakteriarraren egitura desantola daitekelako eta Gram erreakzioa aldatzen da. Gram (+) Gram (-) 12. irudia. Mikroskopio optikoan bakterio Gram (+)-ek kolore urdina erakusten dute (kristal bioleta koloratzaileaz tindatuta daude). Bakterio Gram (-)-ak 1. koloratzailea galdu ondoren safraninaz tindatzen dira (kolore gorria azaltzen dute) 2.4. Gorpuzkulu metakromatikoen tindaketa Bolutinazko garauak (polifosfatozko garauak ere deitzen dira) tindatzen dituen tindaketa, tindaketa hautagarria da. Erreserbagai hauek, konposatu azidoez eratuta daudenez, koloratzaile basikoekin biziki tindatzen dira. Espezie askotan beha daitezke, yogurreko laktobaziloetan besteak beste. • Yogurraren sueroa portaren gainean jarri, ereinketa-euskarriaz zabaldu, lehortu eta sugarraz fixatu. • Albert koloratzaileaz estali eta tindatzen utzi 5 minutuz. • Soberan dagoen koloratzailea bota eta uraz garbitu gabe, lugola (iodina) gehitu 1 min. • Uraz garbitu eta lehortu. Gorpuzkulu metakromatikoen ilarak berde ilunaz (beltzaz) tindaturik azaltzen dira, eta baziloaren gainerakoa berde argiz tindatzen da. 2. ERANSKINA Emaitzak 3.1. Legamien behaketa Gas ekoizpena denbora (min.) altuera (cm) 1 saio-hodia 2 saio-hodia 0 15 30 45 60 75 90 105 120 Legamien behaketa mikroskopikoa Morfologia: Ugalketa: 3.2. Onddoen hazkuntza Denbora Koloniaren diametroa Mizelio aereoa Espora asexualak Mizelioaren kolorea Medioaren kolorea Gainontzekoak 24 h 48 h 72 h
