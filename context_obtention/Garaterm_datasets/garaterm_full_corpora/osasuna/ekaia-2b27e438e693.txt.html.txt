328 Ekaia, 2020, 38, 327-337 Jon Iñaki Arrizubieta, Magdalena Cortina, Marta Ostolaza, Aitzol Lamikiz, Eneko Ukar 1. SARRERA Azken hamarkadan mundu-mailako makina-erremintaren fabrikatzaile nagusiak fabrikazio gehigarriko eta txirbil-harroketako egiturak (mekanizaziokoak eta artezketakoak, besteak beste) makina bakarrean barneratzen hasi dira. Horrela, makina hibrido deituriko makina mota berria sortu da [1]. Makina horiek eragiketa desberdinak kokatze bakarrean egitea errazten dute. Horri esker, beharrezkoa den fabrikazio-denbora gutxitzen da, eragiketen arteko denbora hilak murrizten direlako. Bestalde, bukaerako piezaren zehaztasuna hobetzeaz gain, geometria konplexuagoak fabrikatzea ahalbidetzen dute. Gaur egun, dozena bat garapen baino gehiago daude, eta, horren ondorioz, mota anitzeko makina hibridoak aurkitu daitezke merkatuan. Kasuan kasu, lehiakideek baino prestazio hobeak eskaintzeko helburuarekin, fabrikatzaileak beste funtzionaltasun batzuk hasi dira barneratzen; adibidez, kontrol- eta monitorizazio-sistemak edo CAD/CAM garapen bereziak [2]. Makina hibridoen salneurri altuaren ondorioz, haien aplikazio nagusiak balio altuko piezen fabrikazioa, konponketa eta estalketa dira. Bereziki, sektore aeronautikora, energetikora eta trokelgintzara bideraturiko aplikazioak gailentzen dira [3]. Makina hibrido gehientsuenak mekanizazio prozesuetarako diseinatzen dira eta laser bidezko prozesu gehigarria xehetasunen bat txertatzeko edo gune zehatz batean konponketa gauzatzeko gehituriko funtzionalitate bezala uler daiteke [4,5]. Material-gehikuntza prozesu horretarako laserrean oinarrituriko prozesu ugari erabil daitezkeen arren, makina hibridoetan ohikoena zuzeneko material-gehikuntza edo ingelesezko Laser Metal Deposition (LMD) izenez ezagutzen den prozesua da. LMD eta mekanizazioa uztartzen dituzten makinek aurre egin beharreko erronka nagusiak LMDa bost ardatzetan aplikatzetik eta gehitze- eta kentzeprozesuen konbinaketatik eratorriak dira. Alde batetik, izaera guztiz desberdineko bi prozesu makina berdinean batzen dira. LMDan ez bezala, mekanizazioan errendimendu altuko makinek zehaztasun eta dinamika-eskakizun handiak bete beharko dituzte. Beste aldetik, gehituriko geruzaren altuera egonkorra bermatzeko, LMD prozesuak ardatzen interpolazio-abiadura egonkorraren beharra du, hala nola, ibilbidearen leuntze-algoritmoena. Azkenik, kontuan izan behar da aurretiazko mekanizazio-eragiketetan erabilitako ebaketa-jariakinen eta txirbilen arrastoek LMD prozesuan izan dezaketen eragina. Mekanizazio-prozesuan, hozketa-jariakinen erabilera beharrezkoa da prozesuaren eraginkortasuna handitzeko. Alabaina, jariakin hori kaltegarria izan daiteke LMD prozesuarentzat [6]. Alde batetik, LMD prozesuan erabiltzen diren hauts-partikulak jariakinarekin nahas daitezke, eta sortzen den nahasteak laserraren xurgapenari zuzenean eragin diezaioke. Hortaz, laserrak piezan izango duen sarkortasuna eta LMD prozesuaren diluzioa esperotakoen aldean desberdinak izango dira. Beste aldetik, mekanizazio-eragiketan erabilitako ebaketa-jariakinaren arrastoak lurrundu https://doi.org/10.1387/ekaia.21754 329 Txirbil-harroketan erabilitako ebaketa-jariakinaren eragina laser bidezko prozesu gehigarrian konformaziorako trokelen konponketaren kasuan egingo dira jarraiko LMD prozesuan. Horren ondorioz, sortzen diren gasek erantsitako materialaren porositate-hazkuntza ekar dezakete, bai eta erabiltzen ari den laser-buruaren optikaren kaltetze edota haustura ere [7]. Ezjakintasun horren aurrean, lan honen helburua mekanizazio-prozesuan erabiltzen den ebaketa-jariakinaren arrastoak jarraiko LMD prozesuan izan dezakeen eragina aztertzea da. Zehazki, ikerkuntza berotako trokelen konponketaren kasurako egingo da, AISI H13 materialarentzat. Izan ere, material horrek arrakalatzeko joera nabarmena erakusten du eransketa-prozesuko baldintzak egokiak ez direnean. Helburu hori lortzeko, berotako trokelgintzako altzairuen gainean laser bidez materiala gehitzerakoan ebaketa-jariakinen arrastoak izan dezakeen eragina aztertzeko metodologia bat garatu da. Lehendabizi, erreferentziazko saiakuntza egin da, eta gainazal garbiaren gainean gehitu da materiala. Horren ostean, ebaketa-jariakinez maila desberdinetan kutsaturiko piezen gainazalean gehitu da materiala, kutsadura-mailaren eragina eta aurkitu daitezkeen akatsen arteko erlazioa zehazteko. 2. JARRAITUTAKO METODOLOGIA ETA ERABILITAKO MATERIALAK Saiakuntza esperimentalak egitura kartesiarreko laser-zentro batean egin dira, eta horri 1 kW-eko potentziadun Rofin FL010 zuntzeko laserra konektatu zaio. Multzo guztia Fagor 8070 zenbakizko kontrol bidez kontrolatzen da. Hauts-formatuan dagoen eranste-materialaren emaria Sulzer Metco Twin 10C elikagailuaren bidez kontrolatzen da, eta jarraian, pita jarraitu koaxial baten bidez bideratzen da laserrak sortzen duen galda-bainura. Hautsaren garraiorako zein gehitze-prozesuaren gunea oxigenoaren eraginetik babesteko, 2X kalitatezko Argona erabili da. 1. irudia. Saiakuntza esperimentaletarako erabili den laser-zentroa. 330 Ekaia, 2020, 38, 327-337 Jon Iñaki Arrizubieta, Magdalena Cortina, Marta Ostolaza, Aitzol Lamikiz, Eneko Ukar AISI H13a berotako erreminta-altzairua da, kromo, molibdeno eta banadio bezalako osagaien maila altua duena. Elementu aleatzaile horiei esker, altzairu honek talka termiko eta nekerako erresistentzia-maila oso onak eskaintzen ditu, eta baita tenperatura altuetan bere propietateak mantentzeko gaitasuna ere. Haren konposizio zehatza 1. taulan erakusten da. Material honek eskaintzen dituen propietateak direla-eta, oso egokia da berotako trokelen fabrikaziorako. Horregatik aukeratu da AISI H13, DIN 1.2344, materiala ikerlan honetarako, eta hura erabili da bai oinarri, bai gehitze-material gisa. 1. taula. AISI H13ren konposizioa (pisu ehunekoan) [8]. Materiala C Si Mn Cr Mo V Fe AISI H13 (DIN 1.2344) 0,41 0,80 0,25 5,12 1,33 1,13 oreka Gehitze-materiala Flame Spray Technologies enpresak hornitua izan da, eta 53 eta 150 µm bitarteko hauts-partikulez osatuta dago. Hauts metalikoa atomizazio bidez ekoizten da, eta horrela, partikulen forma ia-esferikoa berma daiteke. Gehitze-prozesuan erabilitako parametroak 2. taulan zehazten dira. 2. taula. Erabilitako prozesuko parametroak. Prozesu-parametroak Laser-potentzia (W) 600 Aitzinapen-abiadura (mm·min–1) 450 Kordoien arteko gainjartzea (%) 50 Hautsaren fluxu masikoa (g·min–1) 3,3 Babes-gasaren emaria (L·min–1) 14 Laserraren diametroa lan-planoan 1,5 mm Materiala erantsiko den gainazalean egon daitezkeen ebaketa-jariakinaren arrastoek LMD prozesuan izan dezaketen eragina aztertzeko helburuarekin, 3. taulan adierazten diren saiakuntzak gauzatu dira. Oinarria HOCUT B-750 olio- eta ur-proportzio desberdinetako nahasketarekin inpregnatu da. Olio hau aukeratu da, ohikoa delako hura mekanizazio-eragiketetan erabiltzea; haren propietate fisiko garrantzitsuenak 3. taulan erakusten dira. https://doi.org/10.1387/ekaia.21754 331 Txirbil-harroketan erabilitako ebaketa-jariakinaren eragina laser bidezko prozesu gehigarrian konformaziorako trokelen konponketaren kasuan 3. taula. HOCUT B-750en propietate fisikoak eta erabileragomendioak [9]. Propietate fisiko ohikoak Dentsitatea 20 ºC-tara (kg · l–1) 0,98 Faktore errefraktometrikoa (–) 1,1 Kontzentratuaren itxura Kolore marroidun olio nahasia Emultsioaren itxura Zurixka Erabilerako pH-a (–) 8,9-9,3 Erabilera-gomendioak Mekanizazio orokorra %4-60 Arbastaketa-mekanizazioa %6-12 Material ferrikoen artezketa %4-60 Saiakuntzak olio-kontzentrazio anitzekin egin dira: % 5, % 10 eta % 100, hain zuzen. Lehengo bi kontzentrazio-mailak mekanizazio eragiketetan erabiltzen diren ebaketa-jariakinen olio-mailen ohiko balioei dagozkie; hirugarren balioa, aldiz, Minimum Quantity Lubrication (MQL) teknika erabili den mekanizazio-egoeraren adierazgarri da. Teknika honetan, olio-tantak aire-korronte batean nahastu eta ebaketa-gunera bideratzen dira. Ebaketa-jariakinekin alderatuta, erabiltzen den olio-emaria askoz txikiagoa da, baina gainazalean gelditzen den arrastoak %100 olio-kontzentrazioa du. Kasu bakoitzean eskuraturiko emaitzak erreferentziazko saiakuntzarekin alderatu dira. Erreferentziazko lagin honetan, gainazala inolako ezpurutasunetatik eta kutsatzaileetatik aske dagoela ziurtatzeko, oinarri-materiala gehitze-prozesuaren aurretik garbitu da, ultrasoinu bidez. 4. taula. Egindako saiakuntzak eta haiei dagozkien irudi azaltzaileak. Saiakuntzazkia. Ebaketa-jariakina 1 Ebaketa-jariakin gabe (erreferentzia) 2 %5 olioa 3 %10 olioa 4 %100 olioa 332 Ekaia, 2020, 38, 327-337 Jon Iñaki Arrizubieta, Magdalena Cortina, Marta Ostolaza, Aitzol Lamikiz, Eneko Ukar 2. irudia. LMD bidez materiala gehitzeko prozesuaren argazkiak erreferentziazko kasuan (ezkerreko irudia) eta ebaketa-jariakinaren arrastoak garbitu ez diren kasua (eskuineko irudia). Saiakuntza bakoitzean hiru probeta fabrikatu dira, eta horietako bakoitzean zeharkako bi sekzio aztertu dira. Horretarako, probeta bakoitzaren gainazalean 50 mm luzeko 3 kordoi gehitu dira joan-etorriko estrategia erabiliz, eta elkarren jarraiko kordoien artean 1 mm-ko gainjartzea aplikatu da, hain justu, kordoi bakunaren zabaleraren % 50. Ostean, probetak moztu, leundu eta kimikoki erasotu dira, analisi metalografikoa gauzatu ahal izateko. Mozketetako sekzioen azterketa Leica DCM3D mikroskopio optikoaren bidez egin da. 3. EMAITZAK Azpian dugun 3. irudian, egindako saiakuntzetan eskuraturiko emaitzen analisi metalografikoaren laburpena erakusten da. Saiakuntzetan lorturiko emaitzak erreferentziazkoarekin (1. saiakuntza) alderatuz gero, ezberdintasunak ikus daitezke erantsitako materialak oinarrian duen diluzio edo sarkortasunari dagokionez. Alde batetik, 2., 3. eta 4. saiakuntzetako probetek diluzio aldakorra erakusten dute elkarren jarraian erantsitako kordoietan; sarkortasun maximoa lehenengo kordoian lortzen da. Kontuan izan behar da 3. irudian erakusten diren argazki guztietan lehenengo kordoia eskuinean dagoena dela. Hortaz, ebaketa-jariakinarekin kutsaturiko gainazaletan LMD bidez AISI H13a gehitzean sortzen diren kordoiek morfologia ezberdina erakusten dute erreferentziazkoarekin alderatuz. Beste alde batetik, ebaketa-jariakinaren lurrunketaren ondorioz inolako pororik agertu ez den arren, % 100 olioz osaturiko ebaketa-jariakinaren kasuan probeta guztiak arrakalatu direla baieztatu da. https://doi.org/10.1387/ekaia.21754 333 Txirbil-harroketan erabilitako ebaketa-jariakinaren eragina laser bidezko prozesu gehigarrian konformaziorako trokelen konponketaren kasuan 3. irudia. Saiakuntzen zeharkako sekzioen adibideak. Laugarren saiakuntzako probeten zeharkako sekzioetan aurkituriko arrakalak eta akatsak sakonago aztertu dira, eta ondorengo 4. irudian ikus daitezke haien xehetasunak. Kasu guztietan, arrakalak erantsitako materialaren eta oinarri-materialaren arteko lotura gunean sortu dira, eta gero kordoian zehar gorantz hedatu dira. 4. irudia. 4. saiakuntzan (100% olioa) aurkitutako barneko akatsen xehetasunak. Saiakuntza bakoitzean gehituriko materialaren formari eta diluzioen balioei dagokienez, azterketa sakonago bat egiteko helburuarekin, haien neurketa dimentsionala gauzatu da. Neurketen emaitzak 5. irudiko barra-diagraman laburbiltzen dira. Han, saiakuntza bakoitzeko batez besteko altuera eta diluzioaren balioak erakusteaz gain, neurketen desbideratzeari dagozkien errore-barrak irudikatu dira. 334 Ekaia, 2020, 38, 327-337 Jon Iñaki Arrizubieta, Magdalena Cortina, Marta Ostolaza, Aitzol Lamikiz, Eneko Ukar 5. irudia. Saiakuntza bakoitzean neurtutako kordoien altuera eta diluzioa. Ikus daitekeen bezala, alde batetik desberdintasun nabarmena dago altuerari dagokionez 4. saiakuntzaren eta gainerakoen artean, bai batez besteko balioan, bai eta emaitzen dispertsioan ere. Alabaina, 2. eta 3. saiakuntzek erreferentziazkoaren antzeko altura-balioak erakusten dituzte. Bestalde, diluzioaren balioari dagokionez, 2., 3. eta 4. saiakuntzetan lorturiko balioak erreferentziazkoarenak baino altuagoak dira, hala batez besteko balioan, nola neurketen dispertsioan. 4. EMAITZEN EZTABAIDA Aurkezturiko saiakuntza esperimentalen emaitzak aztertu ostean, ebaketa-jariakinarekin kutsaturiko gainazalaren gainean LMD bidez materiala gehitzean alde nabarmenak aurkitu dira erreferentziazkoarekin alderatzerakoan. Gehituriko materialaren barnean ez da aurkitu harrapaturiko gasekin erlazionaturiko poro edo hutsunerik, ez eta fusio faltarik ere (Lack of Fusion edo LOF ingeleses). Gainera, %10eko olio-kontzentrazioa baino txikiagoa erabili den kasuetan inolako arrakalarik gabeko kordoiak eranstea lortu da. Baina olio-maila handitzen denean arrakala-arazoak ager daitezke, eta %100 olioa erabili denean probeta guztiak arrakalatu dira. Arrakalatze horren atzean Hidrogenoak Eragindako Haustura (Hydrogen Induced Cracking edo HIC, ingelesez) dago. Haustura-mekanismo hori gertatzeko, beharrezkoa da gogortasun altuko mikroegitura (kasu honetan egitura martensitikoa lortzen da LMD prozesuaren ostean), trakzioko hondar-tentsioen (gehitze-eragiketaren ostean kordoian agertzen direnak) eta hidrokarburoen (ebaketa-jariakinaren arrastoek bermatzen dutena) aldibereko presentzia. % 5 eta % 10eko olio-kontzentrazioak erabili direnean, https://doi.org/10.1387/ekaia.21754 335 Txirbil-harroketan erabilitako ebaketa-jariakinaren eragina laser bidezko prozesu gehigarrian konformaziorako trokelen konponketaren kasuan gehitze-prozesuan zehar laserrak olioa lurruntzeko gaitasuna dauka, eta, hortaz, hidrokarburoak lurrundu egiten dira urtutako materialaren inguruan. Aldiz, olio-kontzentrazio altuak erabiltzen direnean, laserrak ez dauka jariakina bere osotasunean lurruntzeko gaitasunik, eta, aipatu berri diren hiru baldintzak beteko direnez, inolako zalantzarik gabe materialaren hausturaren arrazoi nagusia HICa dela baieztatu daiteke. Era berean, fabrikaturiko probetetatik ateratako sekzioen azterketa metalografikoa egin ostean, desberdintasun ugari antzeman dira. Ildo horretan, gehituriko materialaren altueran nabarituriko aldaerek berebiziko garrantzia dute prozesuan. % 100eko olio-kontzentrazioko ebaketa-jariakina erabiltzen den kasuan kordoiek altuera handiagoa dute, eta, ondorioz, gehituriko geruzaren gainean bigarren geruza bat erantsi nahi izanez gero, eta erreferentziazko kasuan erabiltzen den gainjartze-bertikalaren balioa erabiliz gero, laserra fokuz kanpo egongo litzateke lanean. Fokuz kanpoko egoera horretan, LMD prozesuko lan-baldintzak aldatu egiten dira, eta ohikoa da kordoiaren altuera gutxitzea edo erantsitako materialaren barnean akatsak agertzea, adibidez fusio faltak. Ebaketa-jariakinarekin kutsaturiko AISI H13aren gainazalean materiala gehitzerakoan, lehenengo kordoiak erreferentziazko kasuan baino sarkortasun handiagoa du. Baina sarkortasunaren balioa jaitsiz doa hurrengo kordoietan, eta ebaketa-jariakinaren arrastoak egokiro garbitzen ez badira, bigarren eta hirugarren kordoietan diluzio-maila baxuak agertzen dira. Fenomeno hori kontuan hartu beharrekoa da; izan ere, diluzio-maila baxuegi batek erantsitako materialaren eta oinarriaren arteko lotura txarra dakar, eta kordoia oinarritik banandu daiteke. Ez hori bakarrik, lotura txarraren ondorioz ager daitezkeen hutsuneak, fusio falta izenez ezagutuak, tentsio-kontzentrazio guneak dira. Hortaz, kordoiak elkarren aldamenean eransterakoan materialak jasango dituen beroketa- eta hozketazikloen ondorioz arrakalatzen hasteko gune aproposak dira. Era berean, laser bidez konponduriko trokelek beren bizitzan zehar jasan beharreko beroketa- eta hozketa-zikloen ondorioz ere antzeko haustura gerta daiteke. Alabaina, kontrako fenomenoa ere gerta daiteke; izan ere, ebaketajariakinaren presentzian materiala gehitzen denean, lehenengo kordoiak erreferentziazkoaren kasuarekin alderatuz sarkortasun handiagoa erakusten du, eta horrek oinarriaren gainkaltetzea ekar dezake. Arazo hori bereziki larria izan daiteke materiala lodiera txikiko oinarrietan eransten denean. Sarkortasun- eta altuera-aldakortasunen jatorria oinarriaren gainazalean aurkitzen den ebaketa-jariakinaren eta gehituriko hauts-partikulen artean sortzen den nahasketan dago. Lehenengo lerroa gehitzerakoan, laserrak ebaketa-jariakina aurkituko du, eta honen errekuntzan sortzen den beroak sarkortasun handiagoa dakar. Alabaina, lehenengo lerro honen gehikuntzan, bigarren lerroa gehitu behar den gunean hautsa pilatuz joango da, eta, 336 Ekaia, 2020, 38, 327-337 Jon Iñaki Arrizubieta, Magdalena Cortina, Marta Ostolaza, Aitzol Lamikiz, Eneko Ukar ondorioz, bigarren lerroa gehitzerakoan, laserrak ez du joko oinarriaren gainazalean, baizik eta hauts-olio nahasketan. Hortaz, oinarria urtu beharrean nahasketa hori urtuko da, eta horrek justifikatzen du gero eta altuera handiagoa eta sarkortasun txikiagoa izatea bigarren lerroan olioaren kontzentrazio-maila igo ahala. Azpimarratu beharra dago hirugarren lerroan efektu hori areagotu egiten dela, eta, lerro gehiago atxikiz gero, gero eta arazo larriagoak agertuko liratekeela. 5. ONDORIOAK Ikerlan honetan aurkezturiko saiakuntza esperimentalak egin ostean eta lorturiko emaitzak azterturik, honako ondorio hauek atera dira: — AISI H13arekin lan egiten den kasuan, ebaketa-jariakinaren maila baxuek ez dute laser bidezko gehitze-prozesuan inolako arrakalarik sortzen. Alabaina, % 100 olioko ebaketa-jariakinarekin kutsaturiko gainazalean AISI H13a laser bidez gehitzean, erantsitako materialaren arrakalatzea gertatzen da, eta ondorioz, lorturiko piezak ez du izango bere funtzio mekanikoa betetzeko gaitasunik. — Ebaketa-jariakina laser bidez lurruntzean sortzen diren gasek ez dute inolako porositaterik edo barne-hutsunerik sortu AISI H13an. — Erantsitako materialaren geometria eta itxurari dagokionez, desberdintasunak aurkitu dira erreferentziazko saiakuntza eta ebaketa-jariakinarekin kutsaturiko probeten artean. Hala, % 100 olio-kontzentrazioko ebaketa-jariakina erabiltzen den kasuan atxikitako geruzaren altuera erreferentziarena baino altuagoa da. Gainera, emaitzek dispertsio-maila handiagoa erakusten dute, eta hori prozesuaren ezegonkortasun-maila handiagoaren adierazgarri da. Eskuraturiko emaitzetan oinarrituz, ukaezina da AISI H13aren aurretiazko mekanizazio-prozesuan erabilitako ebaketa-jariakinaren arrastoek osteko laser bidezko gehitze-prozesuan eragin zuzena dutela eta bitarteko garbiketa-prozesua ezinbestekoa dela. Arazo honen konponbidea mekanizazio- eta gehitze-prozesuen bitartean garbiketa-etapa bat gehitzea litzateke. Garbiketa horretan, aire-zorrotada bidez baztertu daitezke gainazaleko ebaketa-jariakinaren arrastoak, edo, bestela, materiala gehitzeko erabiltzen den laserrarekin berarekin olioa lurrundu daiteke, baina potentzia baxuagoa erabiliz, oinarria ez kaltetzeko. Alabaina, garbiketa-prozesu horien eraginkortasuna frogatu beharra dago, eta etorkizuneko lanetan ildo horretan jarraituko da ikertzen.
