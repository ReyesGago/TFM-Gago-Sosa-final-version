Amaia Erdozain Metodologia aktiboak, 1. jarduera ANESTESIA OROKORRAREN INGURUKO “PUZZLEA” Testuingurua: Ikasgaiaren izenburua: Farmakologia II Gradua: Farmazia Gradua Maila: 3. maila Ikasle kopurua: irakasgaian 80 ikasle daude, baina ariketa hau “Praktika” batzuetan egingo dugu, beraz 20 ikasle egongo dira egun bakoitzean. Denboralizazioa: egun berean egingo da dena, 3 orduko saio presentzial batean. Erabiliko den metodologia aktiboa: PBL erako testuinguru bat, baina puzzle teknika baten bidez landuko dena. Jardueraren helburu orokorra: Jardueraren helburua, ikasleek anestesia orokorrari buruzko duten ezagutza teorikoa eredu praktiko batean erabiltzea da. Zehazki, benetazko “anestesia-orri” baten kopia emango zaie eta horri esker anestesistak erabilitako farmakoen zergatia ulertu beharko dute. Jarduera hau burutzeko ikasleak 4 kideko taldetan banatuko dira eta “puzzle” bat egingo da. 3 ordu inguruko saioa presentziala izango da. Ikasketa-emaitzak: Praktika honen amaieran ikaslea gai izan behar da hurrengoak burutzeko: Farmako bakoitzaren ekintza mekanismoa eta horretatik eratorritako eragin farmakologikoa aipatu. Anestesiaren faseak identifikatu eta azaldu. Baliabideak eta informazio iturriak: Jarduera hau burutzeko ikasleek iturri ezberdinetan bilatu ditzakete informazioa: Farmakologiako testu-liburuetan, katalogo farmazeutikoetan, interneten, eGelan duten “Anestesia”ren gai teorikoko diapositibetan… Eszenatokia: Horrialde hau, egiazko anestesia-orri baten kopia da. “Medicación y fluidos” izeneko atalean, farmako desberdinen erabilera azaltzen da denboran zehar. Galdera eragilea: Zertarako erabiltzen da farmako bakoitza? Galdera honekin, ikaslea bultzatu egiten da goian aipatutako bi helburuak lortzera. Zehazki, farmako bakoitzaren ezaugarri farmakologikoak ezagutu beharko ditu, eta baita ere, anestesia orokor baten faseak. Taldearen egin beharra: Anestesia-orrian erabiltzen diren farmakoen erabilpen farmakologikoa ezagutzea da taldearen egin beharra, eta horretarako puzle teknika jarriatuko da. Eszenatokiaren analisia eta taldearen eginbeharrak zehaztu (10-20’). Galdera eragileari esker ikasleek oso errez ikusiko dute 1. helburua, hau da, farmako bakoitzaren ekintza mekanismoa eta eragin farmakologikoa zein den jakin behar dutela. Ordea, anestesian fase ezberdinak daudela eta fase bakoitzaren ezaugarriak ere ezagutu behar dituztela ez da hain ikusgarria izango. Beraz horretara gidatu beharko ditugu. Ekintza hurrengo moduan burutuko da: kide guztien artean beraien ikasketa-helburuak identifikatzen saiatuko dira ideia-jasa amankomun baten bitartez. Eta irakasleak ideia jasa hau gidatuko du hein batean. Behin ikasketa-helburuak finkatuta, irakasleak lanaren banaketa egingo du, talde bakoitzeko kide-arteko banaketa berdina izateko, hau ezinbestekoa bait da puzle teknikak ondo funtziona dezan. Lanaren banaketa hurrengoa izango da: 3 taldekidek farmakoak aztertu beharko dituzte (11 farmako dira 3ren artean banatzeko, beraz bakoitzak 4 edo 3), eta 4. taldekideak anestesiaren fase ezberdinei buruz irakurriko du. Banakako irakurketa (30’). Taldekide bakoitzak berari dagozkion farmako edo anestia-faseen inguruko informazioa irakurri eta batu beharko dut idatziz. Adituen bilera (20’). Informazio bera aztertu duten talde ezberdinetako kideak elkartuko dira eta lortutako informazioa kontrastatu, eta ideia nagusienak zeintzuk diren adostu. 10 bat talde egongo direnez, 5 kideko bi adituen bilera egingo dugu informazio bloke bakoitzeko. Denbora ondo neurtzeko kronometro bat erabiliko da pantaila handi batean. Taldaren bilera (40’). Taldekide bakoitzak 10 minutu izango ditu bere taldekideei jasotako informazioa helarazteko. Bilera hau egiteko 3 rol egongo dira eta txandaka aldatuko dituzte (10’ro): Hizlaria: jasotako informazioa azaltzen du. Denbora kudeatzailea: taldekide bakoitza bere azalpena 10’tan egiteaz arduratzen da. Bi behatzaile kritiko: zalantzak argitzeko eskatzen du. Gela guztian amankomunean jartzea (30’). Talde bakoitzak farmako baten edo anestesia fase bakoitzaren informazioa azalduko die beste taldeei. Hau egiteko irakasleak zoriz aukeratuko du zein taldek azalduko duen gai bakoitza. Taldekideek aukeratu beharko dute zein kidek emango duen emaitza, baina hau ezingo da izan informazio hori bilatzeaz arduartu dena. Autoebaluaketa arina (5-10’). Jardueran landutako edukien inguruko galderatxo batzuk egingo zaizkie ikasleei (banakako orri batean). Galdera horiei erantzuteko gai izan beharko lirateke jasotako informazioa kontsultatu barik. Hurrengo eskalaren arabera aukeratu beharko dute zein neurriraino diren erantzuteko gai: Ezin dut erantzun Neurri batean erantzun dezaket Erantzun egokia eman dezaket Ondoren, puntuaketaren batuketa egingo da, ikasle bakoitzak zein mailatan dagoen ikus dezan. Galdera Maila (0,1,2) 1 Izendatu anestesia orokor baten faseak 2 Indukzio fasearen 3 ezaugarri aipatu 3 Anastesiko mota desberdin bi aipatu 4 Erlajante muskular mota desberdin bi aipatu 5 Errekuperazio fasean erlajazio muskularra murrizteko era bat azaldu Guztira Ebaluaketa: Praktika-saio guztiak (5) egin eta gero, beste saio bat daukagu praktiketan aztertutako edukiak ebaluatzeko. 5 saio ezberdinetan ikasitakoari buruz galdetuko zaie. Galdra laburrak izango dira, parragrafo batean erantzuteko bezalakoak. Azterketa honek azken notaren %30a balioko du.
