EKAIA (2023), artikulua prentsan/article in press. https://doi.org/10.1387/ekaia.23770 M. García-Hernando eta lankideak Behin-behineko bertsioa (euskara-orrazketaren faltan). 2 1. SARRERA Biosentsoreak lagin mota ezberdinetako analitoak detektatzeko erabiltzen diren gailuak dira. Odoleko glukosa monitorizatzeko lehenengo sentsorea Leland C. Clark eta Camp Lyons ikertzaileek deskribatu zuten 1962an, eta urte batzuk beranduago (1975ean) merkaturatu zen lehenengoz gailu hori [1]. Aldiz, “biosentsore” hitza Rechnitz eta lankideek proposatu zuten 1977an, “sentsore biohautakorra”-ren laburdura modura [2]. Ordutik hona, zientzia eta teknologiaren eremu desberdin asko batzen dituen sentsoreen munduan aurrerapauso handiak egin dira eta, 2019-2022 urteetan soilik, izenburuan “biosensor” hitza daukaten 6393 argitalpen erregistratu dira “Web of Science” datu basean [3]. Gailu hauek analitoen kontzentrazioarekiko proportzionala den seinalea sortzen dute, horretarako biohartzaile deritzon material biologikoa (hala nola, entzimak, proteinak, eta abar) plataforma egokiarekin konbinatuz. Biosentsoreen osagai nagusiak 1. irudian erakusten dira. Prozesuan, analitoaren eta biohartzailearen arteko elkarrekintzaren ondorioz (bioerrekonozimendua) seinale bat sortzen da, eta seinale hori transduktoreak seinale fisiko-kimiko bihurtzen du (seinalizazioa). Hainbat kasutan, seinale analogikoa era horretan irakur daiteke; adibidez, kolore ikuskor bat sortzen denenean. Beste kasu batzuetan, aldiz, transduktoreak emandako seinalea era analogikotik digitalera eraldatu behar da eta horretarako prozesadorea erabiltzen da. Azken hau, potentzial aldaketa bat sortzen den kasua izan daiteke. Beraz, edozein kasutan, analito zehatz batekin interakzioa izango duen material biologiko espezifikoa (biohartzailea) eta interakzio hori seinale neurgarri bihurtuko duen transduktorea funtsezko osagaiak dira biosentsoreetan [4]. 1. irudia. Biosentsore baten osagaien eskema. Analito organikoen kasuan, horien oinarrizko ezaugarri fisikoetatik seinale neurgarri bat lortzea zaila izaten da eta, horregatik, hainbat kasutan, propietate horiek aldatuko dituen eta seinale neurgarri bihurtuko dituen molekularen bat itsasten zaie (markagailu fluoreszentea, molekula EKAIA (2023), artikulua prentsan/article in press. https://doi.org/10.1387/ekaia.23770 M. García-Hernando eta lankideak Behin-behineko bertsioa (euskara-orrazketaren faltan). 3 erradioaktiboa…): “etiketa” (edo labela), hain zuzen ere. Etiketa hori era egonkorrean (kimikoki) edo aldi baterako itsasten zaio analitoari, eta prozesua luzea eta neketsua izan daiteke. Aldiz, gaur egun oso ugariak eta erabilgarriak dira etiketa gabeko biosentsoreak, hau da, detekziorako analitoaren berezko ezaugarrietan (masa atomikoa, inpedantzia elektrikoa, errefrakzio-indizea…) oinarritzen direnak [5], etiketa gabeko funtzionamenduak abantaila asko dituelako (etiketa atxikitzeko prozesurik burutu ez beharra, analitoa kaltetzen edo eraldatzen ez duen detekzioa…). Testuinguru honetan oinarrituz, artikulu honen helburua biosentsoreen mundu zabala irakurlegoari hurbiltzea da, etorkizunean gure eguneroko bizitzan izango duten protagonismoa gero eta handiagoa izango dela kontuan izanik. 2. EZAUGARRI ANALITIKOAK Biosentsoreek burutzen duten analisiaren emaitza kualitatiboa, erdikuantitatiboa edo/eta kuantitatiboa izan daiteke. Dena dela, gailu analitikoak izanik, seinale-erantzunaren hautakortasuna, errepikakortasuna, sendotasuna, sentsibilitatea eta linealtasuna oso garrantzitsuak dira. Propietate horien artean, hautakortasuna da garrantzitsuenetariko bat biosentsorea efektiboa izango den zehazterako orduan. Hautakortasuna deritzo analito bakarra era espezifikoan detektatzeko ahalmenari, laginean konposatu asko batera daudenean. Adibidez, biohartzailetzat antigenoak erabiltzen direnean, analitorekiko interakzioa oso hautakorra izaten da, antigenoek antigorputzekiko duten espezifikotasun intrintsekoa dela eta [6]. Errepikakortasuna saiakuntza berdinetan emaitza edo erantzun berdina emateko ahalmena da. Adibidez, antigeno-antigorputza interakzioaren neurketaren emaitzak beti berdina izan behar du, behin edo hainbat aldiz errepikatuta. Aldi berean, sentsoreak sendoa izan behar du; hau da, beraren inguruan edo barruan distortsioak gertatu arren, erantzun errepikakorra emateko gai izan behar du. Adibidez, monitorizazio jarraitua egiten den prozesuetan, transduktorearen eta prozesadorearen tenperatura igo egin daiteke, seinalearen distortsioa eraginez. Beste alde batetik, ekipamendu elektronikoaren doikuntza beharrezkoa da seinale egokia mantentzeko, eta biohartzaile batzuk erabileragatik edo denboragatik degradatu egin daitezkeela kontuan hartu behar da biosentsoreen sendotasuna balioztatzeko [7]. Sentsibilitateari dagokionez, edozein laginetan detekta daitekeen analitoaren gutxienezko kantitateari detekzio-muga deritzo. Biosentsoreen kasuan, muga hori oso baxua izan daiteke (ng/ml edo batzuetan fg/ml analitoraren arabera), sistema horien abantailarik aipagarrienetariko bat izanik. Esterako, Tkac eta lankideek hartzidura prozesu industrialetan ekoizturiko etanolaren detekziomuga 39,2 ng/ml izatea lortu zuten [8]. Bakterioen detekzioarekin lotutako beste adibide batean, Escherichia coli (E. coli) O157:H7 bakterioaren 4 CFU/ml-ko (koloniak eratzeko unitateak/ml-ko) EKAIA (2023), artikulua prentsan/article in press. https://doi.org/10.1387/ekaia.23770 M. García-Hernando eta lankideak Behin-behineko bertsioa (euskara-orrazketaren faltan). 4 kontzentrazioa elikagaietan (Penaeus vannamei mariskoan, hain zuzen ere) detektatzeko ahalmena zuen biosentsore elektrokimikoa garatu zuten Li eta lankideek [9]. Pertsonen eta animalien hesteetan eta ingurumenean aurkitzeaz gain, elikagaietan eta tratatu gabeko uretan ere aurki daiteke bakterio hori. E. coli gehienak kaltegarriak ez badira ere, batzuek gaixotasun larriak eragiten dituzte, hala nola, beherakoa, gernu-traktuko infekzioak, arnas eritasunak eta odoleko infekzioak [10]. Azkenik, linealtasuna ere garrantzitsua da; hau da, erantzunak edo seinaleak analitoaren kantitatearekiko proportzionala izan behar du [6]. 3. SAILKAPENA Biosentsoren garapena hiru belaunalditan gertatu da, biohartzailea transduktorearen gainazalean integratzeko eman diren aurrerapauso teknologikoek bultzatuta [11]. Gaur egun biosentsore asko daude eta sailkatzeko irizpideak desberdinak dira, hala nola, erabilera, aplikazioa, fabrikazioteknika, belaunaldia, tamaina, transduktore mota eta biohartzaile mota, besteak beste [7, 12]. Ondoren, biohartzaile motaren, transduktore motaren eta aplikazioaren araberako sailkapenak aurkeztuko dira (2. irudia). 2. irudia. Biosentsoreen sailkapena: biohartzaile mota, transduktore mota eta erabilera arlo nagusiak. Biohartzailearen araberako sailkapenari dagokionez, ondoko biosentsore mota nagusiak daude: entzimatikoak, proteinak dituztenak, zelula osokoak, inmunosentsoreak eta DNA-aptameroetan oinarritutakoak. Gainera, azken urteetan garatu diren nanomaterial batzuk biohartzaile modura funtziona dezakete (nano-biosentsore berriak sortuz), eta batzuetan biohartzaile eta transduktorearen lana egin dezakete aldi berean. Beste biohartzaile sintetiko batzuk ere badaude eta, adibidez, molekularki inprimaturiko polimeroak erabil daitezke azken belaunaldiko biosentsoreak fabrikatzeko [13]. Biosentsore entzimatikoetan, analitoaren presentziaren ondorioz biohartzailetzat jarduten duten entzimek katalizaturiko erreakzio edo aldaketaren bat gertatzen denean seinalea sortzen da, eta EKAIA (2023), artikulua prentsan/article in press. https://doi.org/10.1387/ekaia.23770 M. García-Hernando eta lankideak Behin-behineko bertsioa (euskara-orrazketaren faltan). 5 entzima erantsita (itsatsita) daukan transduktoreak neur dezake seinale hori. Entzimak, ohiko materialetan gain, nanopartikuletan edo beste material batzuetan ere atxiki daitezke. Adibidez, mota honetako biosentsore azkarra (emaitza 30 segundotan ematen duena) garatu da giltzurrunen funtzionamenduaren adierazlea den urea neurtzeko. Urearen balio normalak odolean 2-10 mM dira, eta kontzentrazioa altuegia denean giltzurrunen gutxiegitasun larria erakusten du, eta ahalik eta azkarren detektatu behar da arazoa [14]. Mintz zelularrean dauden eta aktibitate katalitikorik ez duten proteinak ere biohartzaileak izan daitezke. Adibidez, Ray eta lankideek mota honetako biosentsorea erabili zuten bentzenoa eta horren deribatuak ingurumeneko ur laginetan neurtzeko (detekzio-muga 0.3 ppm) [15]. Bentzenoan oinarritutako kutsatzaileak gasolinan eta petrolioaren deribatuetan agertzen dira, eta lurrazpiko tankeen lixibiazioaren edota petrolio isurien ondorioz ingurumena kutsa dezakete. Konposatu toxiko horiek oso arriskutsuak dira ingurumenerako eta gizakion osasunerako, eta, beraz, funtsezkoa da ahalik eta arinen eta kontzentrazio baxuan detektatzea.Bestalde, zelula osoko biosentsoreetan zelula eukariotak zein prokariotak erabil daitezke konposizio kimikoa, toxikotasuna, minbizia sortzeko arriskua edo mutanogenesia aurreikusteko. Mota honetako gailuen adibidea Riangrungroj eta lankideek garatu zuten etiketa gabeko biosentsorea da, zeinen helburua intsektizida sintetikoen talde ospetsuenetako batekiko (intsektizida piretroideekiko) esposizioa detektatzea den [17]. Inmunosentsoreak antigeno-antigorputzaren arteko elkarrekintza espezifikoan oinarritzen dira, eta oso sentikorrak eta hautakorrak dira. Azkenik, DNAaptameroak ere erabil daitezke biosentsoreetan [12]. Aptameroak 100 nukleotido edo gutxiago duten RNA edo kate sinpleko DNA sekuentziak dira. Adibidez, Aspergillus eta Penicillium taldeko mikroorganismoek sintetizaturiko mikotoxina kartzinogeno bat (okratoxin A) detektatzeko DNAaptameroetan oinarrituko biosentsorea erabiltzea proposatu zuten Barthelmebs eta lankideek [17]. Beste alde batetik, transduktorearen araberako mota nagusiak ondokoak dira: elektrokimikoa, optikoa, termikoa, elektronikoa eta grabimetrikoa. Biosentsore elektrokimikoetan analitoaren kontzentrazioarekin proportzionala den seinale elektrikoa sortzen da. Erabilera oso zabala da [18] eta horien sendotasunagatik, tamaina txikian fabrikatzeko erraztasunagatik, sentikortasun altuagatik eta eskuragarritasunagatik dira hain hedatuak biosentsore elektrokimikoak [19]. Transdukzioaren oinarriaren arabera hainbat azpimota bereiz daitezke. Adibidez, anperimetrikoek oxidazio edo erredukzio erreakzio baten ondorioz sortutako korrontea neurtzen dute; voltmetrikoek aplikatutako potentzialaren arabera emandako korrontealdaketa neurtzen dute; potentziometrikoek elektrolito baten bidez konektatuta dauden bi elektrodoren arteko potentzial diferentzia neurtzen dute; eta inpedimetrikoek korronte alternoaren menpe dagoen sistemaren inpedantzia neurtzen dute [20]. EKAIA (2023), artikulua prentsan/article in press. https://doi.org/10.1387/ekaia.23770 M. García-Hernando eta lankideak Behin-behineko bertsioa (euskara-orrazketaren faltan). 6 Biosentsore optikoen kasuan, bioerrekonozimenduaren ondorioz argiaren absortzioa, transmisioa, frekuentzia edota beste ezaugarri batzuk aldatzen dira. Mota honen barruan hainbat klase bereizten badira ere (zuntz optikoan, kristal fotonikoetan eta fluoreszentzian/luminiszentzian oinarritutakoak, adibidez), gaur egun, gainazaleko plasmonen erresonantziakoak dira gehien ikertzen eta erabiltzen diren biosentsore optikoak [21]. Horiek hainbat abantaila dituzte, esaterako: espezifikotasuna, etiketa gabeko detekzio-gaitasuna, sentikortasun altua, monitorizazioa denbora errealean, kostu baxua eta detekzio plataformaren berrerabilgarritasuna [21, 22]. Transduktore termikoa/kalorimetrikoa/termometrikoa erabiltzen duten biosentsoreetan biohartzailea tenperatura-sentsore batean immobilizatzen da [23]. Gailu horietan, bioerrekonozimenduaren ondorioz sistemaren eta horren ingurunearen artean gertatzen den energiaaldaketa neurtzen da. Biosentsore elektronikoak eremu elektrikoetan geratzen diren aldaketetan oinarritzen dira. Zehazki, eremu-efektuko transistoreak erabiltzen dituzten biosentsoreak etorkizun handiko hautagai bihurtu dira hainbat aplikaziotarako, besteak beste, horien funtzionamendu errazari, sentikortasun handiari, erantzuteko abiadura azkarrari eta miniaturizazio errazari esker [24]. Era berean, gailu estandarrak erabiliz eraiki daitezke eta horrek arrakasta izaten laguntzen du. Mota honetako gailuen kategorien artean, aplikazio biologikoetan ioiekiko sentikorrak diren eremu-efektuko transistoreak eta metal-oxido-erdieroale eremu-efektuko transistoreak egitura oso erabiliak dira [25]. Biosentsore grabimetrikoek masa-aldaketa txikiak detekta ditzakete. Ohikoenak biosentsore piezoelektrikoak eta magnetoelastikoak dira. Adibidez, sentsore piezoelektrikoetan bi elektrodok tentsio alternoa sortzen dute biosentsorearen gainazalean eta horrek kristal baten frekuentzian oszilazioak eragiten ditu. Analitoa kristalaren gainazalera itsasten denean oszilazio-frekuentzia aldatu egiten da eta horrela detektatu egin daiteke analitoa [26]. Erabileraren araberako sailkapenari dagokionez, eremu nagusiak ondokoak dira: osasunmedikuntza, elikagaien industria, prozesu industrialak, ingurumena, nekazaritza eta biosegurtasuna. Biosentsoreen merkatua oso aldakorra izan arren, eremu garrantzitsuena medikuntza da, batez ere arreta-guneko probak eta etxeko osasun-diagnostikoak kontuan hartuta. Arlo horretan, konposatu disruptore endokrinoak eta organismo patogenoak era ez-erasotzailean detektatzeko, eta genotoxikotasunari eta kartzinogenizitateari buruzko ikerketak egiteko oso baliotsuak dira biosentsoreak [12]. Aurrerapauso handiak eman diren arren, orain arte gizarte-mailan komertzializazio zabala izan duten biosentsoreak bi izan dira: glukosa odolean detektatzekoa (diabetesa kontrolatzeko baliabidea) eta haurdunaldiaren biotesta. Azpimarragarria da, halere, 2019tik aurrera SARS-CoV-2 birusak sortutako gaixotasunak (COVID-19-ak) erakutsi duela EKAIA (2023), artikulua prentsan/article in press. https://doi.org/10.1387/ekaia.23770 M. García-Hernando eta lankideak Behin-behineko bertsioa (euskara-orrazketaren faltan). 7 biosentsoreak gaixotasun kutsakorrei aurre egiteko funtsezkoak izan direla eta izango direla. Hori dela eta, ikerkuntzak eta merkatuak bultzada handia izan dute [27]. Elikagaien industrian biosentsoreak lehengaien kalitatea eta prozesaketa kontrolatzeko (mariskoen freskotasuna determinatzeko, esnearen proteinak neurtzeko, eta abar), eta produktuen segurtasuna bermatzeko, hau da, konposatu kaltegarrien presentzia detektatzeko (patogenoak, alergenoak, biotoxinak eta abar detektatzeko) erabil daitezke [28, 29, 30]. Hainbat erabileratan, biosentsore konbentzionalen errendimendua hobetzeko “mingain elektronikoak” biosentsoreen matrizeetan txertatu dira, "mingain bioelektronikoak" (zapore-sentsoreak) sortuz [31]. Mingain bioelektronikoen erabilera hainbat esparrutan proposatu da; esaterako, alkoholik gabeko garagardoen zaporea monitorizatzeko [32], esnean dauden konposatuak (CaCl2, KCl, urea, azido laktikoa eta galaktosa) detektatzeko [33], eta ardoan konposatu fenolikoak detektatzeko [34]. Ingurumenaren alorrean, biosentsoreen aplikazioak oso ugariak dira. Adibideen artean, uretan (hondakin-ur, edateko ur eta ingurumeneko ur laginetan) eta lurzoruan dauden hainbat metal astunen biodetekzioa [35, 36, 37] edota ur-laginetan dauden plastikoen degradazioaren monitorizazioa eta sulfatoen neurketa [38, 39] aipa daitezke. Gainera, mikroplastikoen presentziak sortutako toxikotasuna neurtzeko ere erabil daitezke. Gaur egun, material horiek ekosistema gehienetan aurkitzen dira, eta, aurreikuspenen arabera, 2060an mundu mailan metatuko den plastiko guztiaren % 13,2 mikroplastikoak izango dira [40]. Hori arazo larria da efektu kaltegarriak izan ditzaketelako ingurumenean eta izaki bizidunetan [41]. Gainera, hidrofobikoak direnez eta gainazal espezifiko handia dutenez, metal astunen eta kutsatzaile organikoen (bisfenolen, hidrokarburo aromatiko poliziklikoen, klorofenolen, eta abarren) garraiatzaileak izan daitezke [42]. Arlo honetan, biosentsoreen erabileraren adibide bat Zheng et lankideek garatutako gailua da, zein mikroplastikoen toxikotasuna aztertzeko eta mikroplastikoen eta hiru kutsatzaileen (bisfenol A, pentaklorofenola eta beruna) arteko toxikotasun konbinatua ikertzeko erabili zen [42]. Nekazaritzari dagokionez, elikagaien ekoizpenari kalte egin diezaioketen izurriteak, birusak, patogenoak eta ingurumen-baldintzak detektatzeko tresna baliogarriak dira [25]. FAOren kalkuluen arabera, urtero, munduko laboreen ekoizpenaren % 20-40 galtzen da izurrien ondorioz [43] eta biosentsoreak funtsezko tresna izan daitezke arazo horri aurre egiteko. Adibidez, Lau eta lankideek nanopartikuletan oinarritutako biosentsore elektrokimiko bat garatu zuten, landare-patogenoen DNA detektatzeko [44]. Bestalde, biosentsoreak uzten segurtasuna bermatzeko ere erabil daitezke. Esaterako, lurzoruaren kutsatzailea den p-nitrofenol konposatu arriskutsua detektatzeko, Ma eta lankideek zelula osoko bost biosentsore sintetizatu zituzten, ondoko detekzio-muga eta linealtasun tarteak zituztenak, hurrenez hurren: 6,21-25,2 μg/kg eta 10-10.000 μg/kg [45]. Azkenik, biosegurtasunaren arloan tresna erabakigarriak izan daitezke hainbat kasutan; adibidez, eraso biologikoen (bioterrorismo delakoaren) kasuan babeserako erabaki azkarrak hartzeko. Elikagaien biosegurtasuna bermatzeko ere gailu baliotsuak izan daitezke. Izan ere, Munduko Osasun EKAIA (2023), artikulua prentsan/article in press. https://doi.org/10.1387/ekaia.23770 M. García-Hernando eta lankideak Behin-behineko bertsioa (euskara-orrazketaren faltan). 8 Erakundearen arabera, bakterio, birus, parasito edo substantzia kimikoekin kutsatutako elikagaiek urtero 600 milioi elikadura-gaixotasun eta 420.000 heriotza eragiten dituzte mundu mailan [46]. Arazoari aurre egiteko hainbat egileek elikagaietan bakterio patogenoak [47], birusak [48] eta antibiotiko-hondarrak [49] detektatzeko biosentsoreak garatu dituzte, besteak beste. Bestalde, elikagaiak prozesatzean sortzen diren sustantzia kaltegarriak detektatzeko ere balio dute biosentsoreek. Adibidez, karbohidrato asko duten elikagaiak erre edo 120 oC baino tenperatura altuagoetan frijitu egiten direnean akrilamida konposatu kartzinogenoa ager daiteke. Hortaz, toxiko hau kontrolatzeko detekzio-muga 4,48 10-5 M eta erantzun lineala 0,1-4,0 10-3 M tartean zituen biosentsore bat garatu zuten Silva eta lankideek, erantzuna 55 segundotan emanez [50]. Beste adibide bat azido bentzoikoaren zenbait gatzen (sodio bentzoatoaren E211, potasio bentzoatoaren E212 edo kaltzio bentzoatoaren E213) detekziorako garatutako biosentsorea da. Adierazitako gatzak elikagai askoren kontserbatzaileak dira, baina C bitaminaren presentzian eta beroaren edo argiaren eraginagatik bentzenoa (konposatu kartzinogenoa) eman dezakete. Gatz hauek detektatu ahal izateko, Ray eta lankideek biosentsore bat garatu zuten, kasu horretan biohartzailea proteina bat izanik [15]. Aplikazio berrien artean, burmuinaren seinaleak erregistratzea helburua duten eta gizakien azalean jar daitezkeen biosentsore mugikorrak daude. Biosentsore berri horiek emandako informazioak errobotikan ere aplikazioa izan dezake beste diziplinekin (ikaskuntza automatikoarekin, sare neuronalekin, ikasketa sakonarekin, eta abarrekin) konbinatzen denean [51, 52]. Deskribatu den bezala, biosentsoreak hainbat arlotan erabil daitezke. Hala ere, interesgarria da azpimarratzea biosentsore bera eremu batean baino gehiagotan erabilgarria izan daitekeela, nahiz eta aplikazioak oso desberdinak izan. Glukosaren biosentsorea adibide oso ona da, aplikazio askotarako erabil daitekeelako. Esan bezala, glukosa odolean neurtzeko biosentsoreak beharrezkoak dira eta izango dira, munduan 2030. urterako 552 milioi pertsonak diabetesa edukiko duela kontuan izanik. Gaur egun, odol-laginaz gain, izerdian, malkoetan, listuan, gernuan edo beste jariakin batzuetan ere neur daiteke analito hori biosentsoreen bidez [53]. Beste adibide bat fruten analisia da. Glukosaren edukia frutatan neurtzen denean jakin daiteke elikagai horien heldutasun-maila eta, ondorioz, iraupen-data igarri. 4. BIOSENTSOREEN MERKATUA ETA ERRONKAK Biosentsoreen munduko merkatuaren balioa 26.800 milioi dolar izan zen 2022. urtean [18] eta beraren urteko hazkuntza-tasa konposatua % 7-8 ingurukoa izango dela aurreikusi da 2023-2032 tartean (3. irudia, ezkerra) [18, 54]. Gehien saldu ziren biosentsoreak, 2022an, elektrokimikoak izan ziren eta hurrengo 10 urteetan horien salmenta bikoiztu egingo dela aurreikusi da [54]. EKAIA (2023), artikulua prentsan/article in press. https://doi.org/10.1387/ekaia.23770 M. García-Hernando eta lankideak Behin-behineko bertsioa (euskara-orrazketaren faltan). 9 Ameriketako Estatu Batuak (AEBk) dira biosentsoreen merkatu-kuota handiena duen herrialdea (% 40 2022. urtean [55]) (3. irudia, eskuina), bi arrazoi nagusiengatik: lehena, AEBn biztanleen % 11,3ak diabetesaren tratamendua hartzen duela [56] eta, bigarrena, biosentsoreak merkaturatzen dituzten enpresa indartsuenetarikoak (Abbott Point of Care, Medtronic Inc, LifeScan Inc, Lifesensors Inc, NovaMedical Corp. Edo Acon Laboratories Inc.) estatubatuarrak direlako. Mundu mailan, beste enpresa garrantzitsu batzuk ere badaude: Siemes AG Alemanian, F. Hoffman-La Roche Suitzan eta Universal Biosensors Australian, besteak beste. Hala ere, biosentsoreen merkatua azkarren hasten ari den zonaldea Asia-Ozeano Barea da. Eskualde horren merkatu-kuota % 20 (5.720 milioi dolar) izan zen 2022an eta 2032an 16.300 milioi dolar izango dela espero da [54]. Arreta-guneko probak egiteko erabiltzen diren biosentsoreek merkatuko diru-sarreraren % 46,7 inguru eragin zuten 2022an [18] (3. irudia, eskuina). Mota honetako biosentsoreek analitoaren determinazioa intereseko puntuan bertan egitea ahalbidetzen dute. Aplikaziorik adierazgarrienak medikuntzaren arloan ematen dira, laborategi klinikoko probak pazientea tratatzen den lekutik gertu egitea ahalbidetzen baitute. Tresna horiek laborategiko probek baino azkarrago lor ditzakete emaitzak, eta, horri esker, tratamendu egokia arinago ezar daiteke. Bestalde, laborategiko instalazio mugatuak dituzten lekuetan proba eta diagnostikoen premiazko beharrak asetzea ahalbidetzen dute [57]. Azken urteetan, emaitzak eskuragarriago izateko, telefono mugikorretan eta aplikazio adimendunetan oinarritutako hainbat arreta-guneko probak egiteko biosentsoreak garatu dira [58- 62]. 3. irudia. Biosentsoreen merkatuaren aurreikuspena (2022-2032) (eskuina) eta merkatu horren kuotaren banaketa 2022. urtean (ezkerra) ([18, 54, 55] erreferentzietatik moldatua). Azken urteetan eman diren aurrerapausoak garrantzitsuak izan dira, eta hainbat enpresek erabilera orokorrerako biosentsoreak komertzializatu dituzte. Hala ere, biosentsore berriak komertzializatzeko prozesua luzea da eta Ikerkuntza eta Garapenerako (I+G) gastuak handiak dira. EKAIA (2023), artikulua prentsan/article in press. https://doi.org/10.1387/ekaia.23770 M. García-Hernando eta lankideak Behin-behineko bertsioa (euskara-orrazketaren faltan). 10 Gaur egun, biosentsore berriek merkatuan arrakasta izan dezaten bete behar diren baldintza orokorrak ondokoak dira: a. Merkatu potentzialak zabala izan behar du diru-sarrera edo irabazi handia edo arrazoizkoa sor dezan. Bereziki medikuntza-osasunaren arloko biosentsoreen erabiltzaile-kopuruak gora egingo du etorkizunean, munduko biztanleriaren ehuneko handiak biosentsoreen bidez monitorizatu daitezkeen gaixotasun kronikoak edo bizitza-estiloarekin erlazionaturiko gaixotasunak jasango dituelako [55]. b. Eraginkorra izateaz gain, iraunkorra izan behar du denboran zehar (gutxienez 6 hilabete iraun behar du egokiro kontserbatuta biltegietan). c. Fabrikazio-prozesuak berak arrazoizko kostua izan behar du eta biosentsoreen osagai bakoitzak merkea, eskuragarria eta egonkorra izan behar du. d. Aspektu sozio-etikoak, erantzukizun korporatiboa, ingurumenerako ondorioak eta ekonomia zirkularrekiko adostasuna kontuan hartu behar dira. Biosentsoreen berrikuntza eta ikerkuntza teknologikoari dagokionez, etorkizuneko erronkarik garrantzitsuenak ondokoak dira: 1- transduktorearen gainazalean biohartzailearen immobilizazio efektiboa lortzeko material edo/eta metodo berriak garatu; 2- gailu berean analito bat baino gehiago detektatzeko sistemak lortu; 3- transduktoreen eraginkortasuna hobetu; hau da, sentsibilitatea, errepikakortasuna, detekzio-muga, erantzun-denbora eta abar optimizatu; 4- gailuen miniaturizazio eta fabrikazio industrial jasangarri eta errentagarria lortu, horretarako, adibidez, mikro- eta nanofabrikaziorako teknologiak, mikrofluidika edo/eta mikroelektromekanika prozesu industrialak intregatuz [11, 63, 64]. Materialak eskala atomikoan eta molekularrean (nanoeskalan) manipulatzeko aukerak eta nanoeskala horretan geratzen diren oinarrizko prozesuak ulertzeko aukera izateak bultzada handia eman die biosentsoreen garapenari, 1999. urtean lehenengo nanobiosentsorea fabrikatu zenetik hona [65]. Nanomaterial mota desberdinak erabil daitezke nanosentsoreen fabrikazioan, hala nola, nanopartikulak (metaletan edo metal oxidoetan oinarrituta, adibidez), nanokableak, nanomakilak, karbonozko nanohodiak, nanokonpositeak eta puntu kuantikoak, beste batzuen artean [11, 66]. 4. ONDORIOAK Biosentsoreen garapena eta merkatua biziki hazi dira lehenengo sentsorea sortu zenetik, eta gailu hauen aplikazio askotarikoei esker arlo edo eremu askotan funtsezkoak dira gaur egun. Hala eta guztiz ere, biosentsore iraunkor, zehatz eta sentikor gehiago garatzeko beharra geroz eta handiagoa izango dela aurreikusi da, eta erronka teknologikoak kontuak izanik, biologia, kimika, materialen
