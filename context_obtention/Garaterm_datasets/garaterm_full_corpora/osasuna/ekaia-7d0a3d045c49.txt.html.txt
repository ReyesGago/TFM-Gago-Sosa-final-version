EKAIA, 27 (2014) 71 Sindrome metabolikoa: XXI. mendearen madarikazioa Oskar González*1,2, María Encarnación Blanco1, Gorka Iriarte3, Estitxu Rico1, Itxaso Maguregui4, Rosa M. Alonso1 1 Kimika Analitikoa Saila, Zientzia eta Teknologia Fakultatea (UPV/EHU), 2 Analytical Bioscience Division, LACDR (Leiden University) 3 Arabako Osasun Publikoko Laborategia (Osasun Publikoaren eta Adikzioen Zuzendaritza, Eusko Jaurlaritza), 4 Pintura Saila, Arte Ederretako Fakultatea (UPV/EHU), * oskar.gonzalezm@ehu.es Jasoa: 2014-05-23 Onartua: 2014-09-22 Laburpena: Bizi-baldintzen etengabeko bilakaeran gaur egungo gizarteak bereganatu dituen hainbat ohituren ondorioz (dieta desorekatua eta ariketa fisiko eskasa besteak beste), esan daiteke eritasun kardiobaskularren intzidentzia goraka doala. Eritasun kardiobaskularren izenpean hainbat patologia topa ditzakegu (bihotzekoa, istripu zerebrobaskularra...) eta hauen atzean dauden arrisku-faktoreak desberdinak dira: hipertentsioa, kolesterola, diabetesa, obesitatea… Arrisku-faktore hauek ez dira normalean banaka agertzen, eta elkarrekin konbinatzen dira sindrome metabolikoa delakoaren barruan. Sindrome metabolikoa kontrolatzeko bizimoduan aldaketa txikiak baina garrantzitsuak ezarri behar dira eta neurri horiek nahikoak ez direnean bakarrik hasi behar gara medikamentuak erabiltzen. Arrisku-faktore bakoitzak tratamendu ezberdina behar duenez, beharrezkoa gertatzen da farmako ezberdinez osaturiko terapia kardiobaskular konbinatua delakoa. Orokorrean, terapia honetan, hipertentsioaren aurkako botikak erabiltzen dira presio arteriala jaisteko, hipolipemianteak gorputzeko gantz kontzentrazioak kontrolatzeko, eta bestetik intsulina edo diabetesaren aurkako botikak glukosa mailak murrizteko. Horretaz gain, koagulazioa eta agregazio plaketarioa saihesteko botikak erabiltzen dira, sarritan gertatzen den arterien buxadurak ekiditeko. Hitz gakoak: eritasun kardiobaskularrak, sindrome metabolikoa, terapia kardiobaskular konbinatua. Abstract: The evolution in life-style the contemporary society has undergone, such as a movement towards unbalanced diet and scarce physical exercise, leads to an increase in cardiovascular diseases. Among these diseases we can find different pathologies EKAIA 27.indd 71 EKAIA 27.indd 71 19/12/14 08:11:00 19/12/14 08:11:00 72 EKAIA, 27 (2014) Oskar González, María Encarnación Blanco, Gorka Iriarte, Estitxu Rico, Itxaso Maguregui, Rosa M. Alonso (strokes, heart attacks...) with incidence dependent on some risk factors such as hypertension, cholesterol level, diabetes, obesity... These risk factors often appear together which is known as metabolic syndrome. In order to control this syndrome some minor but important changes in life-style must be carried out. When this is not enough, a medical treatment is necessary to combat the different risk factors. These require different treatments and therefore a combined cardiovascular therapy involving different drugs is necessary. Usually, in this therapy, antihypertensives are used to decrease blood pressure, hypolipidemic agents to control fat levels and insulin or antidiabetics to reduce glucose levels. Furthermore anticoagulants and antiplatelets are frequently prescribed in order to avoid arterial clotting. Keywords: cardiovascular diseases, metabolic syndrome, combined cardiovascular therapy. 1. SINDROME METABOLIKOA ETA ERITASUN KARDIOBASKULARRAK Urteen poderioz, gizarteak bizi-baldintzen etengabeko bilakaera jasan du: ehiztari eta nomada-ohiturei bizitza sedentario eta erosoak gailendu zaizkie; esku-lanak lan mekanikoari utzi dio bidea eta aisialdiak aktibitate fisikoak baztertu ditu. Gainera, kontuan izanda gure dieta gantz saturatuetan eta azukreetan aberastu dela, ulertzekoa da azken urteetan eritasun kardiobaskularrak lurralde garatuetan lehenengo heriotza-kausa bihurtu izana. Hala ere, pentsa daitekeenaren kontra, gaitz kardiobaskularrek eragindako heriotzen %80a garapen bidean dauden lurraldeetan gertatzen da. Izan 45 40 35 30 25 20 15 10 5 0 26-29 Adin-tartea (urteak) Heriotzen ehunekoa 30-39 40-49 50-59 60-69 70-79 80-89 > =90 1. irudia. 2012 urtean eritasun kardiobaskularrek EAEn eragindako heriotzak, adinaren arabera. EKAIA 27.indd 72 EKAIA 27.indd 72 19/12/14 08:11:00 19/12/14 08:11:00 EKAIA, 27 (2014) 73 Sindrome metabolikoa: XXI. mendearen madarikazioa ere, zailtasunak daude herrialde hauetan prebentzio eta tratamendu osasunzer bi tzu egokiak eskaintzeko, eta egoera ekonomikoak dieta desorekatuak ekarri ditu [1]. Euskal Autonomi Erkidegoan (EAE) 2012ko datuen arabera, zirkulazio-arazoak direla kausa, 6210 biztanle hil ziren, hildako guztien %31. Eritasun hauek pairatzeko arriskua adinarekin estuki lotuta dago; izan ere, hildakoen %87ak 69 urtetik gorakoak ziren (1. irudia). Era berean, sexuaren arabera ezberdintasun nabarmenak daude, eta gizonezkoen artean heriotzatasa %28koa da baina emakumeen artean %33koa [2]. 1.1. Eritasun kardiobaskularrak Eritasun kardiobaskularren izenpean hainbat patologia topa ditzakegu: besteak beste, kardiopatia iskemikoa, garuneko istripu baskularrak, arteriopatia periferikoa, tronbosi benoso sakona, sukar erreumatiko akutua edo bihotzaren sortzetiko malformazioa. Eritasun kadiobaskularrak pairatzeko posibilitatea hainbat arrisku-faktoreren menpe dago: hipertentsioa, kolesterola, diabetesa, obesitatea… Arrisku-faktore hauek ez dira normalean banaka agertzen, eta elkarrekin konbinatzen direlarik, gaixotasun kardiobaskularrak azaleratzen dira [3]. Arrisku-faktoreen konbinaketa honi, hain zuzen ere, sindrome metabolikoa deritzo. 1.2. Sindrome metabolikoa Azaldu den bezala, sindrome metabolikoa eritasun kardiobaskularrak pairatzeko probabilitatea areagotzen duten arrisku-faktoreen konbinaketa da. Hala ere, komunitate zientifikoan ez dago adostasun handirik gaixotasun hau diagnostikatzerako orduan, ikuspuntu ezberdinak baitaude arriskufaktoreak zehaztean. Berri samarra den eritasun honen lehenengo aipamena Reaven doktoreak [4] egin zuen 1988. urtean eta hortik aurrera, definizio ezberdinak agertu dira baita izen ezberdinak ere: X-sindromea, intsulina-erresistzentziaren sindromea, sindrome plurimetabolikoa, laukote hiltzailea… Lehenengo definizio bateratua ez zen 1998. urtera arte plazaratu Osasunaren Munduko Erakundearen (OME) eskutik [5]. Dena den, sindrome metabolikoa irizpide honen arabera detektatzea neketsua eta garestia izateagatik gehien erabiltzen den definizioa NCEP-ATPIII (National Cholesterol Education Program’s Adult TreatmentPanel III) txostenean agertzen dena da. 2001. urtean egindako biltzarrean AEBetako National Heart, Lung, and Blood Institute eta American Heart Association (AHA) erakundeek sindrome metabolikoaren definizioa berrikusi zuten. Ordutik hainbat aldaketa egin dira azken urteetan [6]. 1. taulan ikus daitekeen definizioak 5 aldagai hartzen ditu kontuan: obesitate abdominala [7], hipertentsioa, triEKAIA 27.indd 73 EKAIA 27.indd 73 19/12/14 08:11:07 19/12/14 08:11:07 74 EKAIA, 27 (2014) Oskar González, María Encarnación Blanco, Gorka Iriarte, Estitxu Rico, Itxaso Maguregui, Rosa M. Alonso glizeridoak, dentsitate altuko lipoproteinak (HDL kolesterola) eta glukosa mailak. Parametro hauetatik hiru mugaz kanpo daudenean sindrome metabolikoa diagnostikatzen da [8]. 1. taula. NCEP-ATPIII-ko irizpideak sindrome metabolikoa identifikatzeko. Parametroa Mugak Hipertentsioa >135/85 mmHg (Sistolikoa/diastolikoa) Loditasun abdominala* >102 cm (Gizonezkoak) >88 cm (Emakumeak) Triglizeridoak >150 mg/dL HDL kolesterola 100 mg/dL * Etniaren arabera balioak alda daitezke. Ikerketa ezberdinen arabera, uste da munduan populazio helduaren %20-30ak jasaten duela gaitz hau, talde horretakoek eritasun kardiobaskularrak pairatzeko aukera bikoitza daukatelarik [9]. Mundu mailan aurrera eraman diren ikerketa ezberdinen artean, Massachusetts-eko Framingham herrian 1948. urtean hasi zen ospetsuena eta sakonena izan dena [10]. Lortutako emaitzei esker gaixotasun kardiobaskularrak pairatzeko aurresateko egitasmoa garatu zuten [11]. 1.3. Sindrome metabolikoaren arrisku-faktoreak 1.3.1. Hipertentsioa Odolak zirkulatzean gorputzeko odol-hodietan eragiten duen indarrari, presio arteriala deritzo. Indar hori gehiegizkoa denean, hipertentsioa gertatzen da, zeharkatzen dituen organoak erasatean. Presio arterialaren (PA) kuantifikazioa bi parametroren neurketaren bidez egiten da: — Presio sistolikoa (PAS) edo presio altua: Bihotzak odola bultzatzen duenean, eragiten den presioa maximoa da. — Presio diastolikoa (PAD) edo presio minimoa: Bihotza atsedenaldian dagoenean presio minimoa da. EKAIA 27.indd 74 EKAIA 27.indd 74 19/12/14 08:11:07 19/12/14 08:11:07 EKAIA, 27 (2014) 75 Sindrome metabolikoa: XXI. mendearen madarikazioa OMEk 1999an Hipertentsiorako Tratamenduaren Gidan plazaraturikoaren arabera, presio arterial normala hurrengo era honetan definitzen da: gizaki heldu batentzat 140 mmHg baino baxuagoko PAS eta 90 mmHg baino baxuagoko PAD. 140/90 mmHg balioetatik gorako kasuetan (muga hauek barne), hipertentsioa dugu. Balio antzekoak agertzen dira «Joint National Committee on Prevention, Detection, Evaluation, and Treatment of High Blood Pressure» (JNC) batzordearen azken txostenean [12]. Bigarren definizioan aldiz, OMEren Gidan ez bezala, pre-hipertentsio tarte bat definitzen da. Hipertentsioa berez ez da gaixotasun modura, gaixotasun bezala kontuan hartzen, baina hipertentsioa bera garatzeko arrisku handia duten pertsonak identifikatzeko erabiltzen da. 2. taulan jasotzen dira JNCk presio arteriala ebaluatzeko ezarritako irizpideak. 2. taula. JNCren presio arterialaren sailkapena Sailkapena PAS (mm Hg) PAD (mm Hg) Normala 160 >100 Hala ere, JNCk 2014an argitaratutako txostenean 60 urtetik gorako gizakientzat aurretik ezarritako mugak malgutzen ditu; izan ere, tentsioa kontrolatzeko farmakoen erabilera presio sistolikoa 150 mm Hg-tik gorako kasuetan edo presio diastolikoan 90 mm Hg-tik gorako mailak ematen direnean aholkatzen da [13]. Erraza izan daiteke hipertentsioa kontrolatzea, baina gaitz honek badarama bere baitan arrisku bat: nekez azaleratzen du sintomarik. Hori dela eta, kezka nagusia ez da hipertentsio arterial nabarmena duten gizakien kopuru erlatiboki baxua, tentsio arteriala arinki altua duen gizartearen espektro zabala baizik. 1.3.2. Dislipemia Dislipemia (kolesteremia edo hiperlipidemia bezala ere ezaguna) edozein lipido plasmatikoren kontzentrazioa bere balio normaletik urruntzen denean gertatzen da. Eritasun kardiobaskularren ikuspuntutik, kolesterolean edo triglizeridoetan gertatzen diren aldaketak dira interesgarriak, haiek baitira gaitz askoren erantzule. Dislipemia, triglizieridoak (kolesterol txarra) edota dentsitate baxuko lipoproteinek (LDL), 3. taulan ikus daitezkeen muga-balioak gainditzen diEKAIA 27.indd 75 EKAIA 27.indd 75 19/12/14 08:11:07 19/12/14 08:11:07 76 EKAIA, 27 (2014) Oskar González, María Encarnación Blanco, Gorka Iriarte, Estitxu Rico, Itxaso Maguregui, Rosa M. Alonso 3. taula. Dislipemiarekin zerikusia duten, lotutako lipidoen kontzentrazioen sailkapena. Sailkapena Kolesterol totala (mg/dL) HDL kolesterola (mg/dL) Triglizeridoak (mg/dL) Egokia 60 240 200 tuztenean gertatzen da [14]. Gainera, kolesterol onaren (HDL) kontzentrazioa txikiegia denean eta ondorioz kolesterolaren lan onuragarria txikitzen denean ere dislipemia gertatzen da. Bi baldintza hauek lotuta daude sarritan eta horrela, eritasun kardiobaskularra jasateko probabilitateak areagotzen dira. 1.3.3. Diabetesa Sindrome metabolikoaren arrisku-faktoreren artean, diabetesa da eztabaida gehien sortu duena. OMEk emandako definizioaren arabera diabetes mellitusa edo intsulinari erresistentzia izatea beharrezko baldintza zen sindrome metabolikoa diagnostikatzeko. Azkeneko urteetan ordez, beste arrisku-faktoreen parean aztertu da. 4. taulan jasotzen da OMEk odoleko glukosa mailaren arabera egiten duen diabetesaren sailkapena. Sindrome metabolikoaren diagnostikoan, glukosa maila 100-110 mg/dL-tik gora egotea nahikoa da arrisku-faktore bat dagoela pentsatzeko. 4. taula. OMEren odoleko glukosa mailen araberako sailkapena. Sailkapena Glukosa maila baraurik (mg/dL) Normala 126 Diabetesa eta sindrome metabolikoen arteko loturari dagokionez desadostasunak egon diren arren, argi dago [15] zerikusia badutela. Izan ere, sindrome metabolikoa duten eta diabetikoak ez diren gaixoen artean, dia- EKAIA 27.indd 76 EKAIA 27.indd 76 19/12/14 08:11:07 19/12/14 08:11:07 EKAIA, 27 (2014) 77 Sindrome metabolikoa: XXI. mendearen madarikazioa betesa garatzeko probabilitatea bost aldiz handiagoa da. Gainera, bi gaixotasun hauek aldi berean jasaten dituzten eriek gaitz kardiobaskularrak pairatzeko arrisku handiagoa daukate [9]. 2. SINDROME METABOLIKOAREN TRATAMENDUA Sindrome metabolikoaren aurkako lehenengo neurria bizimoduaren aldaketa izan beharko litzateke eta tratamendu farmakologikoa, soilik lortutako emaitzak behar bezalakoak ez direnerako utzi beharko litzateke. 2.1. Farmakorik gabeko tratamendua Sindrome metabolikoa kontrolatzeko bizimoduan aldaketa txikiak baina garrantzitsuak egin behar dira. Ikerketa batzuen arabera pisu-galtze txikiak (%5-10) sindromearen hainbat arrisku-faktoreren hobekuntza dakar [16]. Beraz, gaixotasunari aurre egiteko dieta eta ariketa fisikoa ezinbestekoak direla esan daiteke. NCPE-ak proposatutako dieta 5. taulan ikus daiteke [17]; dieta horretan funtsezkoa da azukre eta gantz saturatuen kontsumoa txikitu eta fruituena eta barazkiena handitzea. Orokorrean komenigarria da egunero 5001.000 kaloria gutxiago kontsumitzea. 5. taula Sindrome metabolikoari aurre egiteko NCEP erakundeak proposatutako dieta. Elikagaia Gomendatutako dosia Gantz saturatuak 78 EKAIA, 27 (2014) Oskar González, María Encarnación Blanco, Gorka Iriarte, Estitxu Rico, Itxaso Maguregui, Rosa M. Alonso 2. irudia. Sindrome metabolikoa kontrolatzeko terapia ez-farmakologikoa. azken hauek presio arteriala igotzen baitute. Izan ere, tabakoa da kontrola daitekeen heriotza goiztiarraren arrazoi garrantzitsuena da herrialde garatuetan [18]. Sinetsi daitekeenaren aurka, heriotza gehiago eragiten dituzte arazo kardiobaskularrekin zerikusia duten gaitzek, biriketako minbiziarekin loturikoek baino. Droga honen kaltea agerikoa da: Europa mailan 2004. urtetik hona tabakoaren aurka ezarri diren legeen ondorioz bihotzekoen kopurua %15 murriztu da [19]. Dena den, terapia farmakologikoa erabiltzeak ez du esan nahi dietarik eta ariketarik egin behar ez denik. Izan ere, dietak eta ariketa fisikoak nahitaezkoak dira tratamendu farmakologikoa arrakastatsua izateko. 2.2. Terapia farmakologikoa Esan bezala, sindrome metabolikoa arrisku-faktore ezberdinez osatuta dago. Hauek tratamendu ezberdinak behar dituzte eta ondorioz ezinezkoa da medikamentu bakarrarekin tratatzea; hori dela eta, beharrezkoa izaten EKAIA 27.indd 78 EKAIA 27.indd 78 19/12/14 08:11:07 19/12/14 08:11:07 EKAIA, 27 (2014) 79 Sindrome metabolikoa: XXI. mendearen madarikazioa da hainbat farmako biltzen dituen terapia kardiobaskular konbinatua. Orokorrean, terapia honetan, anithipertentsiboak erabiltzen dira presio arteriala jaisteko, hipolipemianteak gorputzeko gantz kontzentrazioak kontrolatzeko, eta intsulina edo antidiabetikoak glukosa mailak murrizteko. Gainera, inongo arrisku-faktoreri aurre egin ez arren, antikoagulatzaileak eta antiagregatzaile plaketarioak erabiltzen dira sarritan gertatzen den arterien buxadura ekiditeko [20]. 2.2.1. Antihipertentsiboak Farmako antihipertentsiboak aspaldi hasi ziren terapia kardiobaskularrean erabiltzen eta ondorioz, ugariak eta ezagunak dira. Haien bidez, lortu nahi da presio arteriala egunean zehar arrisku tartetik kanpo egonkor mantentzea. Izan ere, presio arteriala ziklikoki aldatzen da (lotan gaudenean minimoa da eta esnatzean igo egiten da) [21]. Presio arteriala kontrolatzeko terapia bizitza osorako denez, ezin da bertan behera utzi, eta hori gerta ez dadin pazienteari kontua errazten dioten tratamenduak erabili behar dira. Hipertentsioaren aurkako farmakoak beren eragite-mekanismoaren arabera sailka daitezke [22]: — Diuretikoak: Eragite-mekanismoa odol-bolumenaren murrizketan oinarritzen da. Nahiz eta erabilitako dosi handiek eragindako efektu kaltegarriek kolokan ipini zituzten, gaur egun terapia konbinatuan oso erabiliak dira haien efektu hipotentsorea gehigarria baita [23]. Familia honetan hainbat azpitalde daude: tiazidak (hidroklorotiazida), potasio aurreztaileak (amilorida)... — Angiotentsina-II Hartzailearen Antagonistak (AHA-II) edo «sartanak»: AT1-hartzailearen blokatze espezifiko-selektiboaren bidez angiotentsina-II-ren ekintza inhibitzen dute. Angiotentsina da presio arterialaren igoeraren eragile nagusia. AHA-II gehienek itzulezina edo ez lehiakorra den blokatzea eragiten dute, Angiotentsina- II maila igo arren blokatze hau itzulgarri bihurtzen ez delarik [24]. Farmako hauen artean, badaude valsartan, telmisartan, candesartan… — Angiotentsinaren Entzima Bihurtzailearen Inhibitzaileek (AEBI) edo «priloek»: Angiotentsina-I Angiotentsina-II-ra bihurtzen duen entzima lehiakorki blokeatzen dute, eta horrela, sintesia oztopatzen da [24]. Droga hauen artean badaude enalapril, ramipril… — Kaltzioaren antagonistak: Zelula-mintzean zehar Ca2+ iragatea galarazten dute. Efektu antihipertentsibo nagusia bultzatzen duen efektu natriuretikoa eragiteko ahalmena dute. Merkatuan salgai daudenen artean, badaude amlodipino, lercandipino, lacidipino… — Beta blokeatzaileak: Bihotzaren uzkurdura moteltzen dute eta horrela presio arteriala murrizten dute. Beta blokeatzaileak efektu EKAIA 27.indd 79 EKAIA 27.indd 79 19/12/14 08:11:08 19/12/14 08:11:08 80 EKAIA, 27 (2014) Oskar González, María Encarnación Blanco, Gorka Iriarte, Estitxu Rico, Itxaso Maguregui, Rosa M. Alonso antihipertentsiboa ere duen renina-angiotentsina-aldosterona ardatzaren inhibizio partzialean eragiteaz gain, kolesterolaren metabolismoan efektu positibo bat eragiten dute. Bisoprolol eta atenolol dira erabilienak. Espainar estatuko lurralde mailan paziente hipertentsoen artean egindako ikerketa batek, erakutsi du, agerian utzi du gehien erabiltzen diren antihipertentsiboak AEBI-ak direla. Jarraian, AHA-II, kaltzioaren antagonistak, tiazidak eta azkenik beta blokeatzaileak daude [25]. Askotan terapia eraginkorra lortzeko, beharrezkoa gertatzen da hainbat farmako konbinatzea, eta horretan diuretikoek berebiziko garrantzia dute, beste antihipertentsiboekin erabilita efektu sinergikoa lortzen baita (osoko efektua banakako efektuen batuera baino handiagoa da). Beraz, terapia antihipertentsibo konbinatuan diuretiko bat erabili ohi da beste antihipertentsibo batekin, konbinazio arruntena tiazidek eta AHA-II-ek edo AEBI-ek osatutakoa izanda [26]. 2.2.2. Hipolipemianteak Nahiz eta eritasun kardiobaskularren eta kolesterolaren arteko harremana aspalditik ezagutu, farmako hipolipemianteen erabilera ez zen zabaldu lehen mailako prebentzio neurri bezala hartu ez ziren arte. Hipolimemianteen kontsumoa %442 igo da 2000. urtetik 2012. urtera. Plazaratutako lehenbiziko medikamentu hipolipemianteak fibratoak izan ziren 60.eko hamarkadan eta beste batzuk agertu baziren ere (azido nikotinikoaren deribatuak, behazun-azidoen bahitzaileak...), haiek izan ziren gehien erabili zirenak, estatinak agertu arte. Hauek tratamendu hipolipemiatearen merkatua goitik behera aldatu zuten eta egun, erabiltzen diren farmako hipolipemianteen %89 dira [27]. 2003. urtean kolesterolaren absortzioa galarazten zuen ezetimiba izeneko farmakoa agertu zen. Oso harrera ona izan zelarik, gantzen aurkako terapia irauliko zuela zirudien. Alabaina, lortutako emaitzen eztabaidagarritasuna dela eta, ez zuen lortu estatinak ordezkatzea. Gaur egun ezetimiba beste estatina batekin konbinatuta hartzen da gehien bat. Jarraian azalduko ditugu Hipolipemianteen ezaugarri ezberdinak: — Fibratoak: PPARα hartzaile nuklearraren transkripzioa aktibatzen dute; honek eragina du gantz azidoak oxidatzen eta garraiatzen dituen proteinetan eta lipasa lipoproteikoan. Honi esker, dentsitate oso baxuko lipoproteinak (VLDL) eta LDLen katabolismoa handitzen da, HDLen ekoizpenarekin batera. Triglizeridoen maila murrizteko oso egokiak dira baina miopatiak (min muskularrak) sor ditzakete. Farmako hauen artean gemfibroziloa da gehien erabiltzen dena [28]. EKAIA 27.indd 80 EKAIA 27.indd 80 19/12/14 08:11:08 19/12/14 08:11:08 EKAIA, 27 (2014) 81 Sindrome metabolikoa: XXI. mendearen madarikazioa — Behazun azidoen bahitzaileak: behazun azidoen iraizketa igoaraziz kolesterolaren degradazioa eragiten dute eta horrela, LDLena. Triglizeridoen maila ez da aldatzen eta HDLena apur bat igo daiteke. Hala ere, gorputzak duen tolerantzia motelagatik oso gutxi erabiltzen dira, baina colestiramina eta colestipol dira ohikoenak [29]. — Azido nikotinikoaren eratorriak: VLDLen sintesia inhibitzen dute eta triglizeridoen gibelerako garraioa oztopatzen dute. Horrela, triglizerido eta LDL mailak jaitsi eta HDLenak, igo egiten dira. Emaitza oso onak lortu arren, erakutsitako efektu sekundarioak direla eta, estatu mailan bere erabilera kasu jakin batzuetara mugatuta dago. Familia honetako farmako erabiliena niceritrol da [30]. — Estatinak: Hidroxi-metil-glutaril koentzima A (HMGCoA) erreduktasa inhibitzen dute; erreduktasa hau, funtsezkoa da kolesterolaren sintesian. Honen ondorioz LDLak eta VLDLak murriztu eta HDLak igo egiten dira. Gaur egun, haiek dira dislipemiari aurre egiteko farmakorik egokienak dira, batez ere LDLa txikitu behar denean. Gainera efektu antihipertentsiboa dutenez, terapia konbinaturako oso interesgarriak dira. Honez gain, medikuntzaren beste arlo garrantzitsu askotan ikertzen hasiak dira efektu terapeutiko asko eransten zaizkielako, batez ere HIESA, Alzheimer eta minbiziaren aurkako tratamenduetan. Gaur egun merkatuan dauden estatinak hauek dira: atorvastatina, fluvastatina, lovastatina, pravastatina, rosuvastatina eta simvastatina. 2001. urtean cerivastatina merkatutik kendu zuten albo-ondorio arriskutsuak eragiten zituelako. Hala ere, ez dirudi beste estatinek inongo arazo larririk eragiten dutenik kasu batzuetan miopatiak eragin eta transaminasak igo ditzaketen arren. — Ezetimiba: Enterozitoetan dagoen Niemann Pick C1L1 proteina inhibitzen du hesteen kolesterol xurgaketa oztopatuz. Ondorioz LDL gutxiago sortzen da. VLDL mailak ere arinki txikitu eta HDLenak igo egiten dira. Gehien bat estatinak nekez toleratzen direnean edo eta hauekin batera hartzen dira. Medikamentu nahiko berria denez, bere albo-ondorioei buruzko informazio gutxi dago [31]. Ezetimibaren kontsumoa 2012. urtean estatinak edo fibratoak ez diren hipolipemianteen kontsumoaren %70a izan zen 2012. urtean [27]. — Beste hipolipemiante batzuk: Badaude oso gutxi erabiltzen edo frogetan dauden beste hipolipeminate batzuk, adibidez arritmiak eragiten zituen eta merkatutik at dagoen probukol antioxidatzailea, arrainen gantz azido poliinsaturatuak, heparinak... Gogoratu behar da komenigarria dela gaixotasun kardiobaskularrak saihesteko «kolesterol txarra» (LDL) txikitu eta eta «kolesterol ona» (HDL) igotzea. Triglizeridoekin (TG) harremanetan dagoen VLDL ere murriztu behar da. Hainbat ikerketak, frogatu dute estatinak direla hilkortasuna gehien murrizten duten hipolipemianteak, seguru asko LDLa gehiago murrizten dutelako eta presio arterialean eragin handiagoa dutelako [32]. EKAIA 27.indd 81 EKAIA 27.indd 81 19/12/14 08:11:08 19/12/14 08:11:08 82 EKAIA, 27 (2014) Oskar González, María Encarnación Blanco, Gorka Iriarte, Estitxu Rico, Itxaso Maguregui, Rosa M. Alonso 2.2.3. Antidiabetikoak Orokorrean, diabetesaren aurka gehien erabiltzen den tratamendua intsulinan oinarrituta dago. Hala ere, Diabetes Mellitusaren kasuan bakarrik erabiltzen da, hau intsulinaren menpekoa denean edo ahozko antibiabetikoak eraginkorrak ez direnean. Azken farmako hauen artean bi multzo bereiz daitezke: alde batetik intsulinaren jariatzea areagotzen dutenak (sulfonilureak eta metiglinidak); bestetik, intsulinaren aurreko erantzuna hobetzen dutenak [33] (biguanidak eta tiazolidindionak). — Sulfonilureak: Langerhasen irletako β-zelulen intsulina jariatzea eragiten dute. Gainera, dosi altuetan glukosaren ekoizpen hepatikoa murrizten dute. Eriak obesitate arazorik ez duenean lehen aukerako tratamendu bezala erabiltzen dira. Hauen artean erabilienak glibenclamida, gliquidona eta glimepirida dira. — Metiglinidak: Sulfonilureen portaera berbera dute, baina beste zelula-hartzaileen gune bati lotzen zaizkio. Haien efektua azkarragoa da baina laburragoa ere. Bestalde, erantzuna glukosa kontzentrazioaren menpekoa denez, baraurik hipogluzemia jasateko probabilitateak txikiagoak dira. Epe luzeko ikasketa gutxi daudenez eta garestiagoak direnez, ez dira gehiegi erabiltzen. Gainera ezin dira sulfonilureekin batera hartu, onura gehigarririk lortzen ez delako. Repaglidina da familia honen farmakorik ezagunena. — Biguanidak: Intsulinaren jariatzea piztu ordez honekiko sentikortasuna areagotzen dute, baita glukosaren metabolismoa ere. Gainera lipido mailetan efektu lagungarria dute. Biguaniden artean gaur egun onartutako bakarra metformina da, farmako antidiabetikoen artean erabilienetariko bat. Egokia da obesitate arazoak dituzten pazienteentzat, pisua handitzen ez duen antidiabetiko bakarra izateagatik. — Tiazolidindionak: Gantz arrean, muskulu eskeletikoan eta gibelean intsulinaren aurkako erresistentzia txikitzen dute PPARγ hartzaile nuklearrari lotuz. — Gibelaren glukosa-ekoizpena murrizten dute eta bere erabilera areagotzen dute periferian. Familia honetako farmakoen artean rosiglitazona zen ezagunena baina estatuan 2010eko abenduaren 29an bere merkaturatzea eten egin zen infartu-arriskua igotzen zuen susmoagatik [34]. 2.2.4. Antikoagulatzaileak eta antiagregatzaile plaketarioak Farmako hauek ez dute, berez, inolako efektu onuragarririk sindrome metabolikoa osatzen duten arrisku-faktoreen aurka. Hala ere, oso erabilgarriak dira gaitz honen tronboak bezalako ondorio hilgarriak ekidin ditzaketelako. Nahiz eta antikoagulatzaileek eta antiagregatzaileek efektu berdina EKAIA 27.indd 82 EKAIA 27.indd 82 19/12/14 08:11:08 19/12/14 08:11:08 EKAIA 27.indd 86 EKAIA 27.indd 86 19/12/14 08:11:08 19/12/14 08:11:08
