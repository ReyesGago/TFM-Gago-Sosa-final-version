13. KASU KLINIKOA 30 urteko emakume batek bere familiako medikuarengana jotzen du sukar-koadro bategatik, ondoezagatik eta larruazaleko erupzioagatik. Pazienteak duela hilabete bat gutxi gorabehera minik gabeko bulbako ultzerak pairatu zituela gogoratzen du. Momentu hartan ez zen joan medikuarenera eta ultzerak 10 egunetara desagertu ziren bat-batean. Pazienteak ez ditu nazioarteko bidaiarik egin azken hilabeteetan eta hainbat bikote sexual izan dituela adierazten du. AZTERKETA FISIKOA Tenperatura: 38 Â°C Arnas maiztasuna: 14/min Arteria-tentsioa: 124/72 mm Hg. Miaketa fisikoa: iztai-linfadenopatia, larruazal-erupzio orokortuta esku-azpietan eta oinazpitan eta larruazal-lesio pustulatsuak kondiloma lauekin aurpegian Diagnostiko-diferentziala eta inklusio-erizpideak. Azaldu prozedura osoa: lagina ateratzen denetik identifikazioa lortu arte, probak eta emaitzen interpretazioak barne. Azaldu laburki zeintzuk diren identifikatutako mikroorganismoaren ezaugarri garrantzitsuenak. Batez ere, infekzio honekin erlazionatuz. Azaldu eta arrazoitu zein/zeintzuk izango lirateke tratamendu egokienak.
