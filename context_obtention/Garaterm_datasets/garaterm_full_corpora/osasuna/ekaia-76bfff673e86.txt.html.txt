110 Ekaia, 2019, 36, 109-126 Bingen G. Monasterio, Aritz B. García-Arribas, Alicia Alonso, Felix M. Goñi 1. SARRERA Azken urteotan zenbait lipido familiaren eginkizunak [1] eta horien eragin terapeutikoak [2] birplanteatu dira. Horien artean, esanguratsua da ikusi dela esfingolipidoen azpifamiliako zeramidek zerikusia izan dezaketela zelulen heriotza programatuan, nahiz eta heriotza horretarako mekanismoak ez diren oraindik guztiz ulertzen. Zenbait ikerketaren arabera, badirudi kate luzeko zeramidek —16 karbonokoek (C) (naturan ugarienak) edo luzeagoek— lipido-fase oso paketatuak sortzeko joera daukatela eta gainera albo-desplazamendu/banaketak eragiten dituztela. Albo-banaketa horien bidez, zeramidatan aberastutako domeinuak sortzen dira, eta horiek heriotza zelularra eragin dezaketen mekanismoekin lotuak egon daitezke [3]. Kolesterola animalien mintz plasmatikoetan dagoen eta egitura-funtzioa daukan lipidoa da. Gainera, jakina da mintzen jariakortasuna ere kontrolatzen duela. Kolesterola lipido-urmaelaren (lipid raft) hipotesian garrantzi handia daukan lipidoa da [4]. Urmael horiek kolesterolak eta esfingolipidoek momentu eta gune konkretuetan daukaten kon tzen tra zioigoeren ondorioz sortutako mintz-heterogeneotasunak dira. Urmael edo domeinu horiek, beren molekula maila oso ordenatua dela medio, esfingolipidoak eta proteina espezifikoak mintz bidezko garraioa arautu dezakete. Dena den, daukaten iraupen labur eta tamaina txikiaren ondorioz, ez da oraindik mintz heterogeneotasun hauek in vivo ikustea lortu. Ikuspuntu fisiko-kimiko batetik, bai kolesterola, baita zeramida ere, buru polarrean hidroxilo talde bakarra daukaten egitura oso hidrofobikoak dira. Bi horiek, behin geruza bikoitzetan txertatuta, antzeko era batean antolatzen dira. Gainera, hainbat egoeratan, bien arteko albo-desplazamenduak gerta daitezkeela suposatzen da [5]. 2. ZERAMIDA TESTUINGURUAN: ESFINGOLIPIDOEN SEINALIZAZIOA Zeramidek bitartekari-lana dute zelulak estres-egoeren aurrean eman ditzakeen hainbat erantzunetan. Erantzun horien artean, apoptosia eta zelula seneszentzia [6] aurkitzen dira hain zuzen ere. Gainera, aipatutako eginkizunez gain, gaur egun, maila konplexuko beste hainbat esfingolipido bidezko seinalizazio ere deskribatzen ari dira [7, 8]. Konplexutasun hori lipido bioaktiboen arteko lotze metabolikotik (1. irudia), lipido baten egitura-aldaketak dauzkan efektu metaboliko ezberdinetara doa. Lotze metaboliko horren adibide da, hain zuzen ere, zeramida zeramida kinasa bidez zeramida-1-fosfatora eraldatua izan daitekeela eta azken honek jatorriko zeramidak zeuzkanen guztiz aurkako efektu edota eginkizunak dauzkala. Besteak beste, zelula ugalketan, hanturan eta zelula-biziraupenean garranEKAIA 36.indd 110 EKAIA 36.indd 110 26/11/19 10:03:43 26/11/19 10:03:43 https://doi.org/10.1387/ekaia.20791 111 Esfingolipidoak eta kolesterola, egitura lipidoak baino gehiago tzia izan dezakeela uste da [9]. Dena den, beste hainbat ikerketak erakutsi dutenaren arabera, hantura aurkako eginkizuna ere izan dezake [10]. Argi dago gaiaren inguruko desadostasun handiak existitzen direla eta horiei aurre egiteko ikerketa sakonagoak beharrezkoak direla. Zeramida, zeramida-1-fosfatora eraldatzeaz gain, esfingosinara ere degrada daiteke. Esfingosina izan zen, hain zuzen ere, haren bioaktibitatea deskribatzea lortu zen lehen esfingolipidoa [11]. Zenbait ikerketaren arabera, esfingosinarekin eta esfingosinarekin harremana daukaten esfingo baseek endozitosia, ziklo zelularra, aktinazko zitoskeletoaren kontrola eta apoptosia arautzeko eginkizunak dituzte [12]. Beste ikerketa batzuen arabera, arteriosklerosiarekin ere izan dezakete loturaren bat [13]. 1. irudia. Esfingolipidoen metabolismoa (A) eta zeramidaren egitura (B). Hannun eta Obeid [6]-etik moldatua. EKAIA 36.indd 111 EKAIA 36.indd 111 26/11/19 10:03:43 26/11/19 10:03:43 112 Ekaia, 2019, 36, 109-126 Bingen G. Monasterio, Aritz B. García-Arribas, Alicia Alonso, Felix M. Goñi Azkenaldiko hainbat artikulutan argitaratu denaren arabera, esfingolipidoen metabolismoaren aldaketak ikertuz eta aldaketa horiek oinarri gisa hartuz, minbizi-terapietan garrantzia izan dezaketen estrategiak sor litezke [14,15]. Gehienetan, terapia horiek gauzatzeko, ur-medio batean disolbagarriagoak diren kate laburreko C6-zeramidak [16] edota C2-zeramidak [17] erabiltzen dira. Zenbait ikertzailek diotenaren arabera, esfingolipidoek prozesu mitotikoetan [18] eta glaukoma gaixotasunean [19] ere izan dezakete garrantzia. Aipatutakoa kontuan edukita, eragin metaboliko konplexuak sortzen dituzten eta esfingolipidoekin harremana daukaten konposatu natural berrien aurkikuntzan jar liteke arreta. 3. ZERAMIDA: HILKORTASUN-ETENGAILUA ULERTZEKO SAIAKERA Zeramida apoptosian, zelula hazkuntzaren gelditzean, seneszentzian, diferentziazioan, erantzun immunean eta ziklo zelularra etetearen molekula mailako seinalizazioan eragina izan lezakeen esfingolipidoa da [20]. Duela hainbat hamarkadatatik, jakina da zeramidak esfingolipidoen metabolismoan bitartekari gisa jarduten duela. Dena den, laurogeiko hamarkadara arte ez zen frogatu zeramidak seinalizazio metaboliko garrantzitsuekin daukan lotura garrantzitsua [11, 21, 22]. Zeramida oso kantitate baxuan aurkitzen da ugaztunen artean. Gainera, daukan muturreko hidrofobizitateak ur-medioan ia disolbagaitz egiten duenez, gehienbat mintzetan txertatua aurkitzen da. Hori da, hain zuzen ere, stratum corneumean, azal bidezko lurrunketa ekiditen duen mintzean, daukan ugaritasunaren arrazoi nagusiena [23]. Egiturari dagokionez, zeramidak luzera, asegabetze, eta hidroxilazio aldakorreko gantz-azido kate batez osatuak daude. Gantz-azido hori amida lotura baten bidez esfingo base baten amino talde batera lotua aurkitzen da. Zeramidak daukan gantz-azidoaren luzera 2 karbonotik 28 karbonora bitartekoa izan daiteke; dena den, ugaztunen artean, 16 eta 24 karbonokoak dira ugarienak. Gatz azido horiek, gehienetan, aseak edo monoasegabeak izan ohi dira, eta, batzuetan, C2 karbonoan (α-hidroxi gantz-azidoa) edota C amaieran (ω-hidroxi gantz-azidoa) hidroxilo talde bat eduki dezakete. Haien hidrofilizitate baxua dela eta, kate luzeko zeramida oso gutxitan aurkitzen da zitosolean; beste hitz batzuetan esanda, gehienetan zelula-mintzetan txertatua aurkitzen da. Zeramidak zenbait bidezidorretatik sor daitezke: esfingomielinasa bidezko esfingomielinaren degradazio entzimatikoz edota, esfingosinatik abiatuz, zeramida sintasa edo zeramidasa eta tioesterasa neutralen konbiEKAIA 36.indd 112 EKAIA 36.indd 112 26/11/19 10:03:43 26/11/19 10:03:43 https://doi.org/10.1387/ekaia.20791 113 Esfingolipidoak eta kolesterola, egitura lipidoak baino gehiago nazio bidez [24]. Bidezidor horien estimulazio ezberdinen ondorioz, zeramidaren sorrera bultzatzea eta horrela gune espezifikoko kontzentrazioa ugaritzea lortzen da. Zenbait ikerketatan ikusi denez, bai esfigomielinasa azidoak, bai neutroak ezberdintasunak dauzkate beren ioi-dependentzian, pH optimoan eta zelula barneko kokapenean [25]. Gainera, esfingomielinasak beste lipido batzuen presentzia bidez erregula daitezke. Izan ere, kardiolipina edota bis(monoazilglizero)fosfato lipido anionikoak esfingomielinasen aktibitate entzimatikoa aktibatzeko gai direla ikusi da. Aipatutakoaz gain, lipido okerdurak ere eragina izan dezake erregulazioan [26]. Hainbat laborategi-ikerketak iradokitzen dutenaren arabera, zeramiden eragin biologikoetako batzuk haien ezaugarri biofisiko bakarren ondoriozkoak dira. Azken 15 urteotan, mintz-ereduetan egindako ikerketen bidez, zeramidek mintzetan daukaten eginkizunaren inguruko informazio asko argitaratu da. Beste eragin batzuen artean, zeramidaren oso kontzentrazio baxuak (% 2-3 mol), hainbat fosfolipidoz osatutako mintz batean, zeramidatan aberastutako gel-fase bat albora banatzeko nahikoa dela ikusi da [27]. Zeramidaren muturreko kontzentrazioek, berriz, % 33tik gorako kontzentrazioek, besikulak ezegonkortzen dituzte [28]. Zeramida hidrofobikoek mintzaren interfasean urarekin izan lezaketen kontaktua ekiditeko, zeramida molekulek gantz-azidoen gunea betetzen dute, eta honen ondorioz sortzen diren domeinuetako lipidoek molekularteko paketatze handiagoa eta molekulen arteko mugimendu murriztua daukate. Zeramidatan aberastutako domeinu horien presentziak eta egonkortasunak mintzean aurkitzen diren beste lipido guztien ordena molekularrean ere eragina dute. Izan ere, domeinuek, zeramidatan aberastuak badaude ere, mintz-ereduan aurkitzen diren beste lipidoen ratio ezberdinak ere bere baitan txertatuak dauzkate. Horrek geruza bikoitzaren iragazkortasuna handitzea dakar, eta, horrela, edukia edota solutuen fluxua areagotzea eragiten da [29, 30]. Prozesu hori aurrera eramateko mekanismoak ez dira oraindik guztiz ulertzen: alde batetik, domeinuan zeharreko zeramidazko kanal/poroak iradoki dira [30]. Dena den, zeramida molekulek, zeramidatan aberastutako domeinuetan, bat-batean, poro toroide hipotetiko batean antolatzeko, energia-hesi (entropikoa) handi bati aurre egin beharko liekete. Beste alde batetik, hipotesi horren ordezko ideia bat proposatu da. Honen arabera, solutuaren fluxua geruza bikoitzaren egiturak dauzkan akatsen ondoriozkoa da. Akats horiek zeramidatan aberastutako domeinuen eta domeinu horiek inguratzen dituen fasearen arteko faseartean gertatuko lirateke. Hau da, bi faseen arteko paketamendu-maila ezberdinak eta geruza bikoitzaren barnean dauden lodiera-ezberdintasunak direla medio, fasearteko muga ez-eraginkor bat sortuko litzateke, zeinetatik solutuen fluxua gertatuko litzatekeen [31]. Zeramidak, fase ez-lamelarrak sortzeko daukan joera geruza bikoitza ezegonkortzeko faktore gehigarri bat litzateke; horrela, besikula barneko edukia kanporatzea erraztuko litzateke [32]. EKAIA 36.indd 113 EKAIA 36.indd 113 26/11/19 10:03:43 26/11/19 10:03:43 114 Ekaia, 2019, 36, 109-126 Bingen G. Monasterio, Aritz B. García-Arribas, Alicia Alonso, Felix M. Goñi Aipatutako mintzean zeharreko solutu-fluxua areagotzeaz gain, kate luzeko zeramidek 3 efektu gehigarri dauzkate: (i) geruza bikoitzek okerdura negatiboa hartzea (alderantzizko fase hexagonal baten gisa) [32], (ii) flipflop mugimendua areagotzea [33] eta (iii) geruza bikotzaren barneko bolumen libreko guneak areagotzea [34]. Ezaugarri biofisiko berezi horiek, hain zuzen ere, zeramidak heriotza zelularra eragiteko daukan mekanismoarekin lotuak egon daitezke. Beraz, prozesua ondo ulertzeko informazio baliagarria eman lezakete [35,36]. Bestalde, kate laburreko zeramidak fosfolipidoekin hobeto nahasten dira, txertatuta dauden geruza bikoitzetan okerdura positiboa eragiten dute, eta geruza bikoitzaren iragazkortasuna edota mintzean zeharreko solutu-mugimendua areagotzeko ahalmen oso urria dute [37]. 4. LIPIDO-DOMEINUAK: KOLESTEROLA ETA LIPIDO-URMAELAREN HIPOTESIAREN GAUR EGUNGO EGOERA Azken 40 urteetan, mintz-ereduetan egin diren ikerketek albo-domeinuen sorreran zeresana daukaten oinarri garrantzitsuenak ulertzea erraztu dute. Mintzetako lipido-domeinuen sorrera oso lotua dago lipidoen ezaugarri fisikoen araberakoa den lipido-lipido elkarrekintzekin. Hirurogeita hamarreko hamarkadan, Chapman eta lankideek, ekortze-kalorimetria bereizgarria (DSC) erabiliz, ikusi zuten zenbait fosfatidilkolina ase ez direla nahaskorrak [38]. Ordutik, beste hainbat teknikatan oinarrituz, ikerketa askok zenbait lipidok albora banatzeko daukaten ahalmena erakutsi dute [39]. Gaur egun, ondo ulertzen da gantz-azido asedun lipidoek lipido-domeinuak sortzeko joera daukatela lipido asegabeekin nahasten direnean. Izan ere, gantz-azido aseek Van der Waals elkarrekintza sendoagoak gauzatzen dituzte; horien bidez, gel-fluido fase-trantsizioaren tenperatura altuak sortzen dira. Beraz, lipido aseak (16 C-koak edo luzeagoak), normalean, gel fasean aurkitu ohi dira 20-37 gradu zentigradu bitarteko tenperaturetan. Horrek azalduko luke, hain zuzen ere, lipido ase horiek lipido asegabeekin kontaktatzean gertatzen den albo-domeinuen sorrera. Lipido aseen artean, esfingosinara gantz-azido ase bat itsatsia daukan esfingomielinak, beste hainbat lipidorekin nahastean, albora banatzeko joera handia dauka. Mintz-ereduetan, urtze- tenperatura baxuko fosfolipidoekin nahastean sortutako esfingomielina eta kolesteroletan aberastutako likido antolatudun domeinuak albodomeinuen adibide interesgarria lirateke. Lipido-urmaelaren hipotesiak, 1997an Simons eta Ikonenek proposatuak, eragin nabarmena izan zuen gaiaren inguruan [4]. Hipotesi horren arabera, zelula bizien mintzetan domeinu nanometrikoak egon daitezke. Domeinu horiek, in vitro egindako entseguetan mikroi batzuetako tamaina izan dezaketen arren (2. irudia), in vivo daukaten tamaina txikiaren eta exis- EKAIA 36.indd 114 EKAIA 36.indd 114 26/11/19 10:03:43 26/11/19 10:03:43 https://doi.org/10.1387/ekaia.20791 115 Esfingolipidoak eta kolesterola, egitura lipidoak baino gehiago tentzia-denbora laburraren ondorioz, oraindik ez dira detektatu, ezta haiek kuantifikatzea lortu ere. Singer eta Nicolsonek ideia hori beren teorian plazaratu ez zutela kontuan izanda [40], Simons eta Ikonenen albo-banaketen ideia kontzeptu oso berritzaile bat izan zen. Azken urteotan, mosaiko jariakorraren eredua eredu berritzaile batera moldatua izan da, zeinetan kontzeptu berriak kontuan hartzen diren, hala nola albo-banatutako fasek, lipido asimetria edota proteina-proteina elkarrekintzak [41-43]. 2. irudia. Mikroi batzuetako tamainako domeinua duten mintzen irudiak, mikroskopio konfokal bidez lortuak. Ezkerrean: gizakien azaleko stratum corneumeko lipidoz osatutako mintz naturala. Espezializatutako mintz honek 11 zeramida ezberdin, kolesterola eta kate luzeko (C24-C26) gantz-azidoak ~1:0,9:0,4 mol ratioan dauzka. Bertan, gel motako bi fase bereiz daitezke [44]. Mintza DiIC18z markatua dago, T = 32°C (azaleko tenperatura fisiologikoa). Eskuinean: txerriaren birika surfaktanteko mintzak. Mintz espezializatu hori batez ere fosfolipidoz eta era bereizgarrian lotutako proteinez (SP-B eta SP-C) osatua dago. Fosfolipidoen artean, animalia-mintz gehienetan ezohikoak diren dipalmitoilfosfatidilkolina eta fosfatidilglizerola dauzka. Fosfatidilkolina monoasegabeak, fosfatidilinositola eta lipido neutroak (horien artean kolesterola) proportzio ezberdinetan ageri dira [45]. Mintz natural hau DiIC18z (gorria) eta Bodipy-PCz (berdea) markatua dago. Bertan, batera existitzen diren fase jariakor eta antolatua dauzka, T = 37 °C. Eskalabarrak = 10μm. Bagatolli eta Mouritsen [43]-etik hartua. Lipido-urmaelaren hipotesiaren arabera, lameladun likido-antolatuaren fasea, esfingomielinaren eta kolesterolaren arteko elkarrekintzaren lehentasunean oinarritzen da [46]. Hipotesi horren planteamenduaren aurretik, ideia hori, tradizionalki, azaldu da gantz-azidoen eta talde polarren bitartean kolesterolak betetzen dituen guneen bidez, eta geruza bikoitzetako geruza ezberdinen digitazio arteko gertakizunetan eragina izateko aukeEKAIA 36.indd 115 EKAIA 36.indd 115 26/11/19 10:03:43 26/11/19 10:03:43 116 Ekaia, 2019, 36, 109-126 Bingen G. Monasterio, Aritz B. García-Arribas, Alicia Alonso, Felix M. Goñi raren arabera [47]. Dena den, existitzen den elkarrekintza garrantzitsuena bi molekularen arteko hidrogeno-lotura sendo baten bidez ere azal daiteke [48, 49]. Esfingomielinaren eta kolesterolaren kasuan, horien arteko elkarrekintza eragiten duen indar garrantzitsuena esfingomielina molekularen amida taldearen eta kolesterolaren 3-hidroxil taldearen arteko hidrogeno-lotura bat dela dirudi [50]. Badirudi elkarrekintza hori ezinbestekoa dela, bai esfingomielinatan bai kolesteroletan aberastuak diren domeinu likido- antolatuak sortzeko. Esfingomielinak daukan elkarrekintza-ahalmen handiak molekula horrek zeramidarekin daukan elkarrekintza estua ere azal lezake. Izan ere, zeramidak esfingomielinaren amida taldeko hidrogenoarekin lotura sor dezakeen hidroxilo taldeak dauzka. Badirudi esfingomielinak daukan zeramidarekiko edo kolesterolarekiko lehentasunak elkarren arteko alboratzeak gertatzea ahalbidetu lezakeela. Lipido-urmaelaren hipotesiak arazoak ere badauzka barnean; izan ere, hipotesia in vivo egiaztatzeko eragozpen nabarmenak daude. Aurretik aipatu den bezala, arazo garrantzitsuenak domeinuen trantsizio-natura eta beraien tamaina nanometrikoak dira, mintz-ereduetan domeinu horiek mikroi batzuetako tamaina daukaten arren (2. irudia). Gainera, mintz ereduek ez bezala, zelula bizidunek zitoskeletoa edukitzeak ere zeresana izan lezake. Izan ere, zitoskeletoak domeinuen tamaina izugarri murriztuko luke, haien tamaina eskala nanometrikora eramanez [51]. Ideia hori azaltzeko, taket-hesi edota picket fence izeneko eredua proposatu da; horretan, aktina-sareak mintza konpartimentutan bananduko luke, eta, horrela, lipidoen alboratzea eragingo [52]. Esfingomielinaren eta kolesterolaren arteko lipido-lipido elkarrekintza guztiak ez dira urmael-sortzaileak. Kontuan eduki behar da esfingolipidoen artean bai esfingomielinen eta bai zeramiden egitura-aldaketa txikiak erabakigarriak izan daitezkeela beraien ezaugarri biofisikoentzat [53,54]. Esfingolipidoak eraldatuta ager daitezke, deoxiesfingolipido [55-57] edota dihidroesfingolipido [58] gisa, eta horien lipido-lipido elkarrekintza-ahalmenak ez dira oraindik ondo ezagutzen. Dena den, dagoen informazioaren arabera, badirudi egitura-aldaketa txikiak jasateak molekularen ezaugarri fisiko-kimikoetan eraldaketa handiak sor ditzaketela. Mintz-ereduen bitartez, C24:1 esfingomielinak likido antolatudun domeinuetan disolbagarritasuna areagotzeko eragina daukala egiaztatu da; izan ere, beste lipido batzuk fase bakarrean barneratzen ditu [59] (3. irudia). Ikerketa horren arabera, animalia batzuen globulu gorrien erauzkinetan ere gertatzen da hori. Izan ere, ikertu diren erauzkinetatik batek ere ez du likido antolatuaren faserik sortzen, nahiz eta horietan C24:1 esfingomielina aurkitzen den. Beste lipido batzuek izan dezaketen disolbagarritasunefek tua neurtzeko, disolbagarritasun-ugaritzea eta domeinu-sortzea eragiten duten lipidoen arteko ratioei buruzko ikerketa gehiago beharrezko dira. EKAIA 36.indd 116 EKAIA 36.indd 116 26/11/19 10:03:44 26/11/19 10:03:44 https://doi.org/10.1387/ekaia.20791 117 Esfingolipidoak eta kolesterola, egitura lipidoak baino gehiago 3. irudia. Geruza bikoitzeko lipidoen irudia topografikoak, indar atomikoko mikroskopio (AFM) bidez lortuak. (A) DOPC / 16:0 SM / kolesterola (2:1:1 ratio molarra). (B) A irudian agertzen den lerro beltzaren altuera-profila. (C) DOPC / 24:0 SM / kolesterola (2:1:1 ratio molarrean). (D) C irudian agertzen den lerro beltzaren altuera-profila. (E) DOPC / 24:1 SM / kolesterola (2:1:1 ratio molarra). E irudiak erakusten du ea 24:1 esfingomielinaren presentziak likido antolatuaren fasea alboratzea eragozten duen Maté et al. [59]-etik hartua. 5. ZERAMIDATAN ABERASTUTAKO DOMEINUAK: IKUSPUNTU ZELULARRAK ETA GARRANTZI TERAPEUTIKOA Fosfolipidoz, zeramidaz eta kolesterolez sortutako geruza bikoitzetan zeramidatan aberastutako domeinuak agertzea geruza bikoitz horiek daukaten kolesterol kantitatearen menpekoa da. Agerpen hori, batez ere, bietako bat edota biak kantitate handian dudenean nabarmentzen da. Horrela bada, seinalizazio apoptosikoak bideratzen dituen prozesuetan, kolesterolaren eta zeramidaren arteko balantze kritiko batek modulatzaile gisa jardun lezake [60-62]. Gainera, jakina da zeramidak apoptosia erregulatzen duela, eta badirudi mitokondrien lipido-konposizioa guztiz aldatu ostean haien mintzean zeharreko zitokromo C oxidasaren fluxua gertatzen dela [63, 64]. Dena den, poro apoptosikoa sortzeko mekanismoak (bai lipido-lipido eta baita proteina-lipido modulazioak ere) oraindik argitu gabe daude [65]. Zelula-mintzetan ere, mintz-ereduetan gertatzen den antzera, zeramidak daukan alboratze-gaitasun handiak garrantzia izan dezake. Asetasunegoeretan, zeramidaren eta kolesterolaren arteko elkarrekintza positibo bat existi daiteke [66-68]. Kontuan eduki behar da, hortaz, sasoi batean globulu gorrien bero-hotz bidezko hemolisian zeramidatan aberastutako gisa deskribatu ziren domeinu haiek [69] kolesteroletan aberastuak diren geldomeinuak ere izan litezkeela. Izan ere, giza globulu gorrien mintz plasmatikoak kolesterol kantitate handiak (% 40 molarretik gora) dauzka [70]. EKAIA 36.indd 117 EKAIA 36.indd 117 26/11/19 10:03:44 26/11/19 10:03:44 118 Ekaia, 2019, 36, 109-126 Bingen G. Monasterio, Aritz B. García-Arribas, Alicia Alonso, Felix M. Goñi Kolesterol-kontzentrazio altuko egoera horietan, guneko zeramida-kontzentrazio altuen ondorioz, bai zeramidatan eta bai kolesteroletan aberastuak egon daitezkeen gel-faseak sor litezke[69]. Egoera hori dagoeneko azaldua da globulu gorrien lipido-erauzkinetan [71]. Garrantzitsua da aipatzea mitokondrietan ere egon litezkeela kolesteroletan eta zeramidatan aberastutako gel-domeinu konplexu halakoak. Mitokondrien kanpo-mintza kolesteroletan urria dela uste bada ere, azken hamarkadetako ikerketek erakutsi dutenez, kolesterolaren presentzia altuagoa izan daiteke zenbait gaixotasunen adierazgarri [72]. Berriki egin diren beste ikerketa batzuen arabera, kolesterola DNA mitokondrialaren bitartekaria izan daiteke [73, 74]. Ikerketa batek dioenaren arabera, mitokondrien kanpo-mintzeko kolesterol-kontzentrazioaren ugaritzea kimioterapia bidezko heriotzaren erresistentziarekin lotua dago [75]. Hori kontuan izanda, kolesterol-zeramida orekaren hipotesiak garrantzia izan dezake honako bi ideiengatik: zeramida heriotza zelularraren prozesuekin lotua dago, eta estres-egoeran dauden mitokondrien mintzetan zeramidatan aberastutako domeinuak ageri dira [76]. Kolesterol kantitate handiago batek elkarrekintzak izango lituzke zeramidatan aberastutako domeinuekin, edo bai zeramidatan eta bai kolesteroletan aberastua dagoen beste era bateko fase bat sor lezake, zeinak, segur aski, zelularen seinalizazio-segidan efektu ezberdinak izango lituzkeen 4. irudia. 16:0 zeramida eta 24:1 zeramida kontzentrazio molekular berberean dituen DOPC / 24:1 esfingomielina / kolesterol bidez sortutako mintz baten AFM bidezko irudia. Bi lipido-domeinu identifika daitezke, bietako bakoitza zeramida batean aberastua dago. Esfingolipido (eta batez ere zeramida) ezberdinek dauzkaten betebehar biofisikoen ebidentzia argia da hau. García-Arribas et al. [77]-etik hartua. EKAIA 36.indd 118 EKAIA 36.indd 118 26/11/19 10:03:44 26/11/19 10:03:44 https://doi.org/10.1387/ekaia.20791 119 Esfingolipidoak eta kolesterola, egitura lipidoak baino gehiago Tumore aurkako gaur egungo terapiei dagokienez, hainbat esfingolipido lotu dira kimiorresistentzia-mekanismoarekin. Esfingomielinak eta glikoesfingolipidoak hainbat drogarekiko erresistentea den ABCB1 proteinarekin lotu dira. Lee eta Kolesnickek mintzean aurkitzen den esfingomielina, zeramida edota kolesterol eta drogak lotzeko eta garraiatzeko garrantzitsuak direla diruditen ABCB1en mintzean zeharreko domeinuaren hainbat elkarrekintza-gune postulatu zituzten [78]. Esfingolipidoek DNA kaltetuaren erantzun-mekanismoan ere parte hartzen dute (gutxienez legamietan) [79]. Gainera, gibelean, drogen glutazio- eta detoxifikazio-prozesuetan ere zerikusia daukatela ikusi da [80]. Kimioterapia osteko zelula-ugaltzearen edota heriotza zelular murriztuaren inhibizio eskasaz arduratzen diren mekanismo molekularrak tumore identitatearen, pilatutako gene mutazioaren edota epigenetika bidezko geneeraldaketen menpekoak dira. Kimioterapia osteko heriotza zelularrarekin lotutako bidezidor garrantzitsuenak mekanismo apoptosikoa eta autofagikoa dira. Bi mekanismo horiek kinasaren, fosfatasaren, p53-aren eta beste batzuen eraginpean egon daitezke, eta esfingolipidoak, hain zuzen ere, aipatutako proteina horien erregulatzaile garrantzitsuak dira [15]. Hainbat argitalpenek maiz erakutsi dute esfingolipidoek zelulan dauzkaten efektuak esfingolipido mota ezberdinen menpekoak direla. Berriki argitaratu diren bi berrikuspenetan ongi laburbiltzen da esfingolipido ezberdin horiek minbizian izan dezaketen zelulen seinalizazioan nola eragiten duten [6, 81]. Luzera eta asegabetze ezberdinetako zeramidek izan ditzaketen efektu biofisiko ezberdinak eta existi daitezkeen hainbat lipidodomeinuren aldi bereko existentzia kontuan edukiz (4. irudia), esfingolipidoen konplexutasuna eta haien efektuak era esponentzialean hazten ari dira. Gainera, azpifamiliak (deoxiesfingolipidoak, dihidroesfingolipidoak etab.) kontuan hartzen baditugu, atea irekitzen zaie horiek terapietan erabili ahal izateko aukera berriei. 6. ONDORIOAK Laburbilduz, esparruko azken aurrerapenek erakusten dute zelulen mintzetan gero eta garrantzitsuagoak diruditela zeramidaren eta kolesterolaren arteko lipido-lipido elkarrekintzek, eta antzekoek. Dena den, azken hamarkadan, lipido-lipido elkarrekintza eta esfingolipido bidezko seinalizazioebi den tzia gehienak mintz-ereduetan karakterizatu dira. Arrazoi horregatik, gaiaren inguruko ikerketa aurreratuenak eredu konplexuago batera eraman beharko lirateke, hau da, zelula-mintzetara edota in vivo eginiko esperimentuetara. Horrek egituraren (lipido faseen existentzia) eta funtzioaren (mintz-trafikoa eta seinalizazio zelularra) arteko erlazioa guztiz argituko luketen ereduak garatzen lagunduko luke. Gainera, espero da eredu horiek garrantzia izango dutela minbiziaren aurkako terapien inguruko jakinduria hobetzean eta tumoreen aurkako tratamenduen eragina handitzean. EKAIA 36.indd 119 EKAIA 36.indd 119 26/11/19 10:03:44 26/11/19 10:03:44
