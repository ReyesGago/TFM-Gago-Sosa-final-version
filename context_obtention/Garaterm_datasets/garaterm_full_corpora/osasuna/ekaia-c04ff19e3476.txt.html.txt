150 Ekaia, 2023, 43, 149-170 Ainize Peña-Cearra, Asier Fullaondo, Leticia Abecia 1. Sarrera HHGa traktu gastrointestinalaren hanturazko eritasun idiopatiko, kronikoa eta errepikakorra da. HHGaren etiologia ezezaguna bada ere, hesteetako mikrobioen aurkako erantzun immune aberrantea da hipotesirik onartuena, beti ere genetikoki sentikorra den ostalari batean eta ingurumenfaktoreek baldintzatuta [1]. HHGaren bi forma nagusiak Crohn-en gaixotasuna (CG) eta ultzeradun kolitisa (UK) dira. CGa digestio-hodiaren geruza guztiei, mukosatik serosara, eragiten dien hesteetako hantura etena da, eta traktu gastrointestinalaren edozein segmentutan koka daiteke, hau da, ileon distalean, itsuan nahiz kolonean. CGa ez bezala, UKa kolonera eta ondestera mugatzen da, eta etengabeko eta azaleko hantura eragiten du [2]. HHGak gaur egungo mundu mailako gaixotasunak dira eta azken hamarkadetan, haien intzidentzia eta prebalentzia etengabe handitu dira industrializazioari esker. Gizakien osasunean eragin handia izan du industrializazioak, garraioa, nekazaritza, ekoizpena, urbanizazioa eta dieta izugarri aldatuz [3]. UKaren intzidentzia (>7,71 kasu berri/100.000 biztanle) eta prebalentzia (>198 kasu/100.000 biztanle) herrialde garatuetan nagusi dira, batez ere Ipar Europan, Ipar Amerikan eta Australian (1. irudia) [4-6]. Hala ere, Espainiak intzidentzia (4,98-7,71 kasu berri/100.000 biztanle) eta prebalentzia (101-198 kasu/100.000 biztanle) handia du [6, 7]. Gaur egun, HHGaren prebalentziak, Ipar Amerikan eta Ipar Europan, biztanleria osoaren % 0,3 gainditzen du [6]. Europan, UKarekin erlazionatutako urteko zuzeneko eta zeharkako kostuak 12.500-29.100 milioi eurokoak direla kalkulatzen da [8]. 1. irudia. UKaren mundu mailako intzidentzia (1990-2016). Datuak 100.000 biztanleko UK-kasu berri gisa erakusten dira eta Kaplan et al. (2019)-tik moldatu dira [5]. https://doi.org/10.1387/ekaia.23519 151 Hesteetako hanturazko gaixotasuna: patogenia, tratamenduak eta mikrobiotan oinarritutako biomarkatzaileak 2. arriSku-faktoreak HHGaren etiologia neurri handi batean ezezaguna izaten jarraitzen badu ere, uste da sentikortasun genetikoaren, kanpoko ingurumen-faktoreen, erantzun immune alteratuen eta heste-mikrobiotaren desorekaren konbinaziotik sortzen dela [9]. 2.1. Genetika Teknologia genomikoen aurrerapenek —esate baterako, genoma osoko asoziazio azterketak— HHGari lotutako gene-locus asko identifikatzea ahalbidetu dute. Hori dela eta, HHG-pazienteetan 240 arrisku locus baino gehiago identifikatu dira, CGaren eta UKaren artean soilik 30 partekatzen direlarik [2]. 2001ean, lehen aldiz, zelula barneko NoD2 errezeptorean mutazio bat CGarekin lotu zen, helduen % 7an eta umeen % 10ean agertzen dena [10,11]. NoD2 genea mutatua duten gaixoek normalean gaixotasun larriagoa izan ohi dute. Beste aldaketa genetiko batzuek hesteetako mikrobiotan eragina dute, hala nola ATG16L1, NoD2 eta LRRK2 geneetako polimorfismoek. Gene horiek Paneth zelulen mikrobioen aurkako peptidoen jariakinaren murrizketarekin lotuta daude [12]. Hainbat ikerketak, epitelio-funtzioekin erlazionatutako gene-aldaera espezifikoak (HNF4A, CDH1 eta LAMB1) identifikatu dituzte UK-pazienteetan. UKan eta CGan, funtzio immunearekin eta zitokinen ekoizpenarekin lotutako geneetan polimorfismoak ere deskribatu dira, hala nola IL23R, IL12B, JAK2, STAT3, IL10 eta SMAD3. Azkenik, TNF seinaleztapen-bidean parte hartzen duen TNFSF15 genearen polimorfismoak ere asoziatu dira HHGaren bi formetan [13]. HHGaren sorreran genetika funtsezko eragilea da: % 30 inguruko heredagarritasuna du, eta herentzia mendeldarrari jarraitzen dioten gene eragileak aurkitu dira [14,15]. Populazioen analisietan oinarritutako ikerketek nabarmendu dute ezen, behin familian kasu bat izanda, familiako beste kideetan HHGa izateko arriskua 8 eta 10 aldiz bitartean handitzen dela [16]. 2.2. ingurumen-faktoreak Ingurumen-faktoreek HHGaren garapenean ere paper garrantzitsua dute. Piovani et al.k HHGa garatzeko arrisku handiagorekin lotutako 9 ingurumen-faktore identifikatu zituzten: erretzea (CGa), hiriko bizimodua (HHGa), apendizektomia (CGa), amigdalektomia (CGa), antibiotikoen kontsumoa (HHGa), ahozko antisorgailuen erabilera (HHGa), freskagarrien kontsumoa (UKa), D bitaminaren gabezia (HHGa) eta Helicobacter espezieen presentzia (HHGa) [17]. Beste faktore batzuek ere, hala nola geografiak, estresak eta elementu psikologikoak, badute eragina [9]. Harrigarria bada ere, ikusi zen erretzeak babes-efektua zuela UKaren progresioan, 152 Ekaia, 2023, 43, 149-170 Ainize Peña-Cearra, Asier Fullaondo, Leticia Abecia nahiz eta CGa izateko arriskua areagotu [18]. Aspirinak, antiinflamatorio ez-esteroideak eta antibiotikoek ere HHGa izateko arriskua handitzen dute. Izan ere, Danimarkako umeekin egindako kohorte-azterketa handi batek frogatu zuen antibiotikoen erabiltzaileek CGa izateko 3,41 aldiz probabilitate handiagoa dutela eta ratio hori handituz doala antibiotiko-hartualdiak gehitu ahala [19]. Azken hamarkadetan, zenbait elikagairen kontsumoa erlazionatu da UKaren intzidentziaren areagotzearekin. Sakarosa eta gantz-kontsumoa HHGrako arrisku-faktore nagusitzat hartu dira, eta UKaren arriskua murriztearekin, berriz, zuntz, fruitu, magnesio eta C bitamina hartzeak erlazionatu dira [20]. 2.3. erantzun immunea HHGaren sorreran erantzun immune innatoa eta espezifikoa funtsezko faktoreak dira. Hesteetako mukosa elikagaien eta bakterio komentsalen antigenoen etengabeko eragina pairatzen ari da. Homeostasian, sistema immunologikoa gai da mikroorganismo komentsalak eta patogenoak bereizteko. Immunitate sistemaren disfuntzioak, ordea, HHG-pazienteetan ezagutzen den hesteetako hantura-erantzun aberrantea sortzen lagundu dezake. Immunitate innatoak patogenoen aurkako lehenengo defentsa-lerroa finkatzen du, erantzun ez-espezifikoa eta azkarra [21]. Erantzuna, neutrofiloek, zelula dendritikoek, monozitoek, makrofagoek eta zelula hiltzaile naturalek (NK zelulak) eragiten dute. Zelula immune innatoek patogenoei (PAMP: Pathogen-associated molecular pattern) eta kalteei (DAMP: damage associated molecular pattern) asoziaturiko molekulen patroiak ezagutzeko errezeptoreak (PRR: Pattern recognition receptors) dituzte. Errezeptoreak aktibatzean, hanturazko erantzunak abiarazten dira, patogenoak edo ehunen kalteak deuseztatzeko [22]. HHGa duten pertsonek errezeptore horien funtzio alteratua dutela deskribatu da [23]. Immunitate innatoan ez bezala, immunitate espezifikoaren erantzunak infekzioaren osteko lehen asteetan sortzen dira [21]. Disfuntzioak, hesteetako mikrobiotaren eta immunitate-sistemaren arteko interakzioan, mikrobiotaren aurkako T linfozito efektoreen erantzuna emenda dezake [24]. 2.4. Hesteetako mikrobiota Etekin handiko hurrengo belaunaldiko sekuentziazio teknologien agerpenak HHG-pazienteen mikrobiotaren osaera eta funtzio aldatua eta mikrobio-aniztasunaren murrizketa identifikatzea ahalbidetu du. Horri disbiosia deritzo [25]. Lortutako datu kliniko eta esperimentalek HHGaren patoge- https://doi.org/10.1387/ekaia.23519 153 Hesteetako hanturazko gaixotasuna: patogenia, tratamenduak eta mikrobiotan oinarritutako biomarkatzaileak niaren funtsezko eragile gisa finkatzen dute disbiosia, nahiz eta oraindik argi egon ez gaixotasunaren kausa edo ondorioa den. Mikrobiota terminoak nitxo ekologiko jakin batean bizi diren mikromikrobio-komunitate bizidunei egiten die erreferentzia [26]. Hesteetako mikrobizidunei egiten die erreferentzia [26]. Hesteetako mikrobiota ekosistema askotarikoa eta konplexua da, mikroorganismoz osatua, batez ere bakterioz. Mikroorganismo gehienak hesteetan bizi dira, gutxigorabehera 1014 mikroorganismo ale eta 500-1000 bakterio-espezie ezberdin daude [27]. Bakterioek ostalariarekin interakzio sinbiotikoak dituzte. ostalariak ingurune egonkorra eskaintzen du; hesteetako mikrobioek, berriz, bitaminak sintetizatzen eta zuntza digeritzen dute, ostalariarentzako funtsezkoak diren mantenugaiak sortuz. Immunitatearen garapenean ere parte hartzen dute eta patogenoen kolonizazioaren aurkako babesa eskaintzen dute [28]. Mikrobiota, batez ere Firmicutes eta Bacteroidetes filoez osatuta dago, hauek, komunitate osoaren % 90a baino gehiago izanik [29]. Beste filum subdominanteak Proteobacteria, Actinobacteria eta Verrucomicrobia dira. Haurrek, lehen bizitza-urtearen ondoren, hesteetako mikrobiota egonkor mantentzea lortzen dute. Zenbait faktorek aldaketak eragin ditzakete mikrobiotaren osaeran; esate baterako, zesarea, biberoiaren elikadura, genetika, ingurumena, drogak eta dietak. Faktore horiek estres oxidatiboa eta Gammaproteobacteria klasea gehitzea eta Firmicutes eta Bacteroidetes filumen maila murriztea dakarte, eta horrek hesteetako hantura garatzen lagundu dezake [30]. Dietak hesteetako mikrobiotaren osaera moldatzen duela frogatu da; besteak beste, Mendebaldeko dietak mikrobioen ugaritasuna murrizten du eta, zesarea bidez jaiotako umeen kasuan, amaren hestearekin edo baginako mikrobiotarekin kontaktua ez izateagatik, Clostridium den bezalako anaerobio fakultatiboen balio baxuak dituzte [30]. HHGan, hesteetako hantura mikrobioen aniztasunaren murrizketarekin lotuta dago. Murrizketa horrek ostalaria patogenoekiko sentikorragoa izatea eragiten du [30]. HHG-pazienteetan, hesteetako mikrobiotaren osaeraren ohiko aldaketak Proteobacteria filumaren anaerobio fakultatiboak gehitzea eragiten du [31] eta kate motzeko gantz-azidoak (KMGA) ekoizten dituzten Firmicutes filumaren derrigorrezko anaerobioak murriztea [32]. HHGa duten pazienteetan, bakterioen disbiosiaz gain, onddoen disbiosia ere deskribatu da. Hesteetako hanturak onddoen ugalketa sustatzen du, Candida albicans onddo oportunistarena barne [33]. Candida ahoko eta hesteetako mikrobiotan dago, baina zenbait egoeratan infekzioak eragin ditzake [34]. Mikroorganismo-dibertsitate baxua duten HHG-pazienteek probabiltiate handiagoa dute C. albicans espeziearen ugaritasun handiagoa izateko, eta ugaritze hori gaixotasun aktiboarekin eta sendatzeko atzerapenekin erlazionatuta dago [35, 36]. 154 Ekaia, 2023, 43, 149-170 Ainize Peña-Cearra, Asier Fullaondo, Leticia Abecia 3. HHG-aren patoGenia Heste-epitelioa zelula mota ezberdinen geruza bakar batez osatuta dago, (enterozitoak eta zelula espezializatuak, hala nola zelula kaliziformeak eta Paneth zelulak) eta funtsezkoa da hesteetako homeostasia zaintzeko. Geruza horrek lumeneko ostalariaren zelula immuneen eta mikroorganismoetatik eta elikagai-produktuetatik eratorritako antigenoen arteko bereizketa fisikoa eskaintzen du [37]. Mukosaren geruza patogeno inbaditzaileen aurkako lehen defentsa-lerroa eta hesi fisikoa da, eta patogenoentzako tranpa gisa jarduten du [38]. Zelula kaliziformeek muzinak kantitate handitan jariatu eta zelula epitelialen gainazal apikala estaltzen dute. Bi muki-geruza daude: kanpoaldeko geruza, bakterioen hazkuntzarako egokia dena, eta barruko geruza, trinkoa eta bakterioen sarrera saihesten duena [39]. Mukiak, batez ere barruko geruzak, mikroorganismoen sarbidea mugatzeko, A immunoglobulinak (IgA) eta mikrobioen aurkako peptidoak (AMP: Antimicrobial peptides) ditu [40]. Hesteetako Paneth zelulek eta immunitate-zelulek AMPak estimulurik gabe sortzen dituzte. Hala ere, kanpoko estimuluen presentziak AMP kantitate handiagoak askatzea eragiten du, defentsinak eta REG3 familiako C motako lektinak barne [41]. Bestalde, IgA jariatuak (SIgA: secretory IgA) hesteetako mikrobiotaren mantentze homeostasikoan funtsezko zeregina du. SIgA-ak mikroorganismo espezifikoak estaltzen ditu, patogenoak nahiz komentsalak, eta haien lamina propiorako translokazioa eragozten du. Agente neutralizatzaile gisa jarduten du. Mukosetan, antigorputz klase nagusia IgA (% 80-90) da. Lamina propioko plasma-zelulek ekoizten dituzten IgA-ak dimerikoak dira, eta serumean dagoen IgA, ordea, monomerikoa da [42]. Ebidentzia sendoa dago HHG pazienteetan barrera epitelialaren integritatea eta AMParen jariaketa kaltetuta daudela, eta muki-ekoizpenaren murrizpenak ere ikusi dira. Ildo beretik, gaixotasun aktiboan lotura estuko klaudina-2 (CLDN2) proteinaren produkzioa areagotu egiten da, eta CLDN-4, -5, -8 eta okludinaren (oCLN) adierazpena murriztu ohi da [43]. Epitelioaren kalteak barreraren iragazkortasuna eta antigeno luminalen lamina propiorako translokazioa areagotzen ditu (2. irudia). Hala ere, ez dago argi kaltetutako barrera epiteliala HHGa garatu aurretik dagoen edo hantura kronikoaren ondorio den [44]. Makrofagoek eta zelula dendritikoek (immunitate innatoa), lamina propioan sartzen diren antigenoak ezagutzen dituzte, bakterioen PAMPak identifikatzen dituzten errezeptoreen (PRR) bidez. Antigenoek zelula horien egoera funtzionala aldatzen dute: tolerogenotik fenotipo aktibatu batera. PRRen estimulazioak NF-kB transkripzio-faktorea aktibatzen du. NF-kB kanpoko estimuluen aurkako hantura-erantzunaren erregulatzaile nagusia da, eta funtsezkoa da zelula immune espezifikoak aktibatzeko eta garatzeko [45]. NF-kB-aren aktibazioak hanturazko gene nagusien transkripzioa bultzatzen du, TNF, IL-1β, IL-6, IL-12 https://doi.org/10.1387/ekaia.23519 155 Hesteetako hanturazko gaixotasuna: patogenia, tratamenduak eta mikrobiotan oinarritutako biomarkatzaileak eta IL-23, besteak beste. ondoren, zelula innatoek antigenoak prozesatu eta, MHCII molekularen bidez, CD4+ T zelulei aurkezten dizkiete. T zelulek TCRaren (T zelulen errezeptorea) bidez jasotzen dute seinalea, eta Th1 (CG), Th2 (UK) eta Th17 linfozito efektoreetara desberdintzatzen dira. Azken ikerketek NK zelulen maila handiak ikusi dituzte HHG-gaixoen hesteetako mukosan, eta horrek nabarmendu egiten du gaixotasunaren patogenian izan dezaketen eragina. NK zelulak zelula barneko patogenoei erantzuteko immunitate innatoan oinarrizkoak dira. Gainera, hanturazko zitokina batzuen presentziarekin (adibidez, IL-2 eta IL-23) lotuta daude [46]. 2. irudia. HHGaren patogenia. HHGan epitelioaren integritatea galtzen da, eta horrek bakterioak lamina propioan sartzea ahalbidetzen du eta mukosaren erantzun immuneak sustatzen ditu. Lehenik eta behin, immunitate innatoa aktibatzen da bakterioen aurkako mekanismo gisa, zitokinen ekoizpena bultzatuz. Antigenoak aurkezten dituzten zelulek, MCHII-TCR konplexuaren bidez, T zelulak aktibatzen dituzte, linfozitoak zelula efektoreetan desberdinduz. Kimokinak neutrofiloak erakartzen ditu; hala, hesteetako hantura areagotu egiten da. AMPak: mikrobioen aurkako peptidoak; IgA: A immunoglobulina; IL: interleukina; MAdCAM-1: odol-hodietako zelulen errezeptorea; MHCII: II. klaseko histokonpatibilitate-konplexu nagusia; NF-κB: κB faktore nuklearra; pIgR: Ig errezeptore polimerikoa; TCR: T zelulen errezeptorea; Th: T laguntzaileak; Treg: T erregulatzaileak. ordás et al.-tik egokitua (2012) [44]. Hanturaren beste urrats bat odoletik lamina propiora garraiatzen duten T zelulen adierazpenarekin lotuta dago. Zelula immunologikoek duten α4β7 integrinaren bidez, odol-hodietako zelula endotelialek duten 156 Ekaia, 2023, 43, 149-170 Ainize Peña-Cearra, Asier Fullaondo, Leticia Abecia MAdCAM-1 molekulari lotzen dira eta endotelio baskularra zeharkatzen dute (diapedesia). Horrek handitu egiten du lamina propioan T zelulen maila, eta hantura areagotzen du [47]. Hantura aktiboan, CXCL1, CXCL3 eta CXCL10 kimokinen mailak handitzen dira, eta neutrofiloak, lamina propioan, mikroorganismo patogenoen aurka erantzuteko biltzen dira [48, 49]. Neutrofiloak aktibatzean, mieloperoxidasa (MPo) zelula kanpoko ingurunera askatzen dute [50]. MPoa fagozitoen jarduera mikrobizidaren parte da, eta beraz, garrantzitsua mikroorganismo inbaditzaileen aurka [51]. 3.1. Disfuntzio mitokondriala HHG-gaixoetan, mitokondriaren disfuntzioak deskribatu dira, nahiz eta HHGan duen eragina oraindik erabat ez ulertu. 1980an, Roedigerrek lehen aldiz UKa energia-gabeziarekin lotuta zegoela iradoki zuen [52]. Mitokondrioak, zelula eukariotoen energia-ekoizle nagusiak izateaz gain, oxigeno (oEE) eta nitrogeno espezie erreaktiboen iturri nagusiak dira [53]. oEEen ekoizpenak mitokondrioetan kaltea eragiten duela jakina da. Izan ere, oEEen gehiegizko ekoizpenak apoptosia aktibatu eta kalte oxidatiboa eragin dezake mitokondriaren proteinetan, mintzean eta DNA mitokondrialean [54,55]. HHGaren inguruko azken ikerketek mitokondrien osotasunaren garrantzia finkatu dute eta kaltetutako mitokondriak epitelio-barreraren disfuntzioekin eta hanturarekin erlazionatu dira. UK-gaixoek arnas katearen II, III eta IV. konplexuen jarduera murriztua dute [56]. Haberman et al.-k, UK pazienteen kohorte handi bat aztertuz (408 paziente), gaixotasunaren larritasuna eta kaltetutako mitokondriak erlazionatu zituzten [57]. Izan ere, ATP ekoizpenaren eta I. konplexuaren jarduera murriztuarekin lotutako 13 gene detektatu zituzten. Mitokondrian eragindako disfuntzioek oEE-produkzio handiak eragiten ditu, eta epitelioaren iragazkortasuna handitzen du, bakterioen translokazioa bultzatuz. Emaitza horiek, HHGan, kaltedun mitokondrien garrantzia nabarmentzen dute. 4. tratamenDuak HHGa bizitza osorako gaixotasuna da, eta erabilgarri dauden tratamenduen helburu nagusia gaixoetan sintomak arintzea da, beti ere hantura murriztuz. Zehazki, helburua pazienteen bizi-kalitatea hobetzea da. HHGaren adierazpen kliniko nagusiak gorozki odoltsuak, beherakoa, sabeleko mina, sukarra, nekea eta pisu-galera dira [58]. Sintomez gain, HHGan histopatologia diagnostiko-tresna potentziala da. Hanturak epitelioaren arkitektura kaltetzen du, besteak beste, kripten forma distortsionatzen eta muki-gainazal murrizten du [59]. Tratamendu ugari daude hantura-eremuaren eta larritasunaren arabera (3. irudia). HHGan, TNFaren aurkako agenteak dira https://doi.org/10.1387/ekaia.23519 157 Hesteetako hanturazko gaixotasuna: patogenia, tratamenduak eta mikrobiotan oinarritutako biomarkatzaileak gehien erabiltzen diren tratamendua, eta eraginkorrena. Hala ere, TNF inhibitzaileei gaixoen heren batek ez die egoki erantzuten eta askok denborarekin erantzuna galtzen dute [60]. 3. irudia. HHG-gaixoentzako erabilgarri dauden tratamenduen larritasun-mailaren araberako piramide terapeutikoa. Gaixotasun arina duten pazienteak tratatzeko, antibiotikoak, aminosalizilatoak, gorotz-mikrobiotaren transplantea (GMT), probiotikoak eta prebiotikoak erabiltzea eta dietak gomendatzen dira (berdea). Immunomoduladoreak eta kortikoesteroideak gaixotasun moderatua duten pazienteetan erabiltzen dira (horia eta laranja). Paziente kritikoentzat, biologikoak, kirurgia eta zelula ametan oinarritutako terapiak (ZAoT) erabiltzen dira (morea eta gorria). 4.1. HHG arina: aminosalizilatoak (aSak) eta hesteetako mikrobiota modulatzeko estrategiak HHG arina duten pazienteak tratatzeko, ASAk, antibiotikoak, gorotzmikrobiotaren transplantea (GMT), probiotikoak, prebiotikoak eta dieta erabiltzen dira. ASAk gaixotasunaren arintzea eragiteko eta mantentzeko urrezko tratamendu estandarra dira, kostua, eraginkortasuna eta segurtasunprofila kontuan izanik [61]. Hantura murrizten dute eta epitelioaren iragazkontuan izanik [61]. Hantura murrizten dute eta epitelioaren iragazkortasuna berreskuratu. Antibiotikoak bakterio patogenoak murrizteko gomendatzen dira. Hala ere, epe luzerako ahozko antibiotikoen erabilerak erresistentziak eragin ditzake bakterio komentsalak kaltetzeaz gain. 158 Ekaia, 2023, 43, 149-170 Ainize Peña-Cearra, Asier Fullaondo, Leticia Abecia Gaixoetan hesteetako mikrobiota berreskuratzeko, tratamendu egokiena zein den eztabaidan dago. Hiru aukera nagusi daude: emaile osasuntsu baten bidezko gorotz-mikrobiotaren transmisioa (GMT), probiotikoen edo prebiotikoen erabilera. GMTa Clostridium difficile infekzioa tratatzeko oso eraginkorra dela frogatu bada ere, erabilerari buruzko emaitzak ez dira oraindik erabakigarriak [62]. GMTekin egindako ikerketek iradoki zuten CG-pazienteek tratamenduari egoki erantzuteko aukera gehiago zutela UK-pazienteek baino [63,64]. Hala ere, UK-pazienteetan, GMTarekin trabaino [63,64]. Hala ere, UK-pazienteetan, GMTarekin tratatutako 140 gizabanakorekin egindako metaanalisiak iradoki zuen GMTa erremisio klinikoarekin lotuta zegoela [64,65]. Nahiz eta ikerketa horiek GMTak HHGan izan dezakeen paper garrantzitsua nabarmendu, ikerketek muga asko zituzten. Hori dela eta, ikerlan gehiago behar dira tratamendu egokia zehazteko [66]. Azken urteotan, hainbat saio kliniko egin dira probiotikoek HHG-gaixoen sintomen arintzean duten ahalmena ebaluatzeko. Probiotikoak kantitate egokietan administratzen direnean ostalariaren osasunean onurak eragiten dituzten mikroorganismo biziak dira [67]. onura horien artean, elikagaien digestioa, erantzun immunologikoaren garapena eta patogenoen aurkako defentsa eskaintzen dituzte. Hesteetako mikrobiotak, karbohidrato eta digeriezin diren zuntz dietetikoen hartziduraren bidez, hesteetako epitelio-zelulen funtzioan eragin positiboak dituzten KMGAk sortzen ditu. Horiek pH luminala azidotzen dute, bakterio patogenoak kontrolatuz [68]. Escherichia coli Nissle 1917, Bifidobacterium, Lactobacillus, streptococcus eta VSL#3 (zortzi bakterio probiotiko liofilizatuen nahasketa komertziala) dira orain arte gehien aztertu diren probiotikoak [69, 70]. Probiotikoen eraginkortasunari dagokionez, ez dago emaitza sendorik. E. coli Nissle 1917 andui ez-patogenoarekin egindako saio kliniko handi batek frogatu zuen bakterio horrek, UK-pazienteetan gaixotasuna arintzean, ASAena bezalako eraginkortasuna eta segurtasuna lortu zituela [71]. Gaur egun, HHG-gaixoetan tratamendu efektiboena VSL#3 da. Nahiz eta VSL#3 probiotikoak efektu onuragarriak dituela frogatu UK-paziente aktiboetan arintzea eragiteko [72], beste probiotiko ezberdin batzuekin egindako saiakerek ez zuten eraginkortasunik erakutsi [69]. Prebiotikoak digeritzen ez diren oligosakaridoak dira, eta, hesteetako bakterioek hartzitzen dituztenean, mikrobiota gastrointestinalaren konposizioa edo jarduera aldatzen dute eta onuragarriak dira gizabanakoaren osasunerako [73]. Kaltzioaren eta beste mineral batzuen xurgapena estimulatzen dute, eta, hala, hezurren mineralizazioa areagotu eta hesteetako funtzioa hobetu [74]. Patogenoen aurkako defentsan ere parte hartzen dute azido organikoen sintesiaren bidez hesteetako pH-a jaitsiz [75]. Gaur egun, inulina, oligofruktosa, fruktooligosakaridoa (FoS) eta galaktooligosakaridoa (GoS) gehien ikertu diren prebiotikoak dira. Kolitis-eredu esperimentalekin efektiboak diren arren, gizakian azterketak egiten ari dira oraindik https://doi.org/10.1387/ekaia.23519 159 Hesteetako hanturazko gaixotasuna: patogenia, tratamenduak eta mikrobiotan oinarritutako biomarkatzaileak eraginkortasuna finkatzeko. Zenbait ikerketak erakutsi zuten inulina eta FoS prebiotikoek HHG-gaixoen hantura murrizten zutela [76, 77], baina beste ikerketa batzuek, ordea, ez zuten hobekuntzarik ikusi [78]. 4.2. HHG moderatua: kortikosteroideak eta immunomoduladoreak Tratamendu arinak nahikoak ez direnean, gaixotasun moderatua duten pazienteetan kortikoideak/glukokortikoideak eta immunosupresoreak erabiltzen dira. Kortikosteroideak hanturaren aurkako propietateak dituzten sendagaiak dira, eta sintomen arintzea eragiteko oso eraginkorrak direla frogatu da. Hala ere, ez dira epe luzerako edo mantentze-tratamendutzat hartzen, albo-ondorioak direla eta [79]. T linfozitoek eragindako erantzun immunea inhibitzeko, immunomodulatzaileak ere erabiltzen dira. Normalean, kortikoideen erabilera ordezkatzeko mantentze-terapia gisa erabiltzen dira, baina indukzio-terapia gisa ez dira erabiltzen [61]. 4.3. HHG larria: biologikoak, kirurgia eta zelula ametan oinarrituriko terapia (Zaot) Azkenik, HHG larria duten pazienteak tratatzeko, agente biologikoak, kirurgia eta ZAoTa erabiltzen dira. Tratamendu biologiko berrien garapenean, hurbilketa bat baino gehiago dago. Immunitate-zelulen migrazioa blokeatzeko, tratamenduak leukozitoen eta hesteetako odol-hodien arteko elkarrekintzak inhibitzen ditu (Vedolizumab). UK-pazienteetan eraginkorrak diren MAdCAM-1-aren aurkako antigorputzek zelulen migrazioari eragiten diote, endotelio baskularretako ligandoak oztopatzen dituztelako. TNF inhibitzaileak une honetan gehien erabiltzen den tratamendua da (Infliximab (IFX), Adalimumab eta Golimumab). Hala ere, pazienteen heren batek erantzun klinikoa galtzen du tratamendua aurrera joan ahala [80]. Tratamendua garestia da, zain barneko administrazioa behar du eta pertsona batzuentzat toxikoa izan daiteke, hantura-erreakzioak eta konplikazio infekziosoak eragin ditzakeelako [60]. Gehien erabiltzen den zitokinen aurkako terapia izan arren, beste antizitokina batzuk probatzen ari dira, IL-23 besteak beste (Ustekinumab). Bestalde, Tofacitinib, UKa tratatzeko lehenengo Janus kinasa (JAK) molekularen aurkako inhibitzailea, duela gutxi onartu da [81]. Gaur egun ikertzen ari diren farmako berriek esfingosina-1-fosfato errezeptorea (S1PR) inhibitzen dute, linfozitoak organo linfatikoetatik ez irteteko helburuarekin [82]. Azkenik, kirurgia gomendatzen da terapia askori erantzuten ez dieten paziente kritikoentzat eta ZAoTa ikertzen ari da ebakuntza egin ezin duten pazienteak tratatzeko. Azken tratamendu horren helburua sistema immunologikoa berrezartzea da, tolerantzia immunologikoa berreskuratuz [83]. 160 Ekaia, 2023, 43, 149-170 Ainize Peña-Cearra, Asier Fullaondo, Leticia Abecia 5. mikrobiotan oinarritutako biomarkatZaiLeak Azken ebidentziek iradoki dute mikrobiotaren osaera gaixotasunaren larritasunarekin eta erantzun terapeutikoarekin lotuta dagoela [57]. Ikerketa-ahaleginak, UKan hesteetako mikrobiotak duen papera ulertzeaz gain, gaixotasunak bultzatzen dituzten bakterio espezifikoak eta HHGaren diagnostikoarekin, garapenarekin eta IFX tratamenduaren erantzunarekin lotuta dauden mikrobio-sinadura espezifikoak identifikatzen ari dira. Giza mikrobiota fekalak biomarkatzaile esperantzagarriak eta ez-inbaditzaileak izan ditzaketela dokumentatu da [84]. 5.1. Diagnostikorako CG- eta UK-mikrobioen sinadurak identifikatzeko, pertsona osasuntsuen eta CGa, UKa, heste narritagarriaren sindromea (HNS) eta anorexia duten pazienteen mikrobiota aztertu zen [85]. Desberdintasun esanguratsuenak CG- eta UK-gaixoen artean, eta CGdunen eta kontrol osasuntsuen artean aurkitu zituzten. CGa beste gaixotasunetatik bereizteko gai izan ziren, zortzi mikroorganismo talde kontuan izanik. CG-gaixoek Faecalibacterium, Peptostreptococcaceae, Anaerostipes, Methanobrevibacter, Christensenellaceae, Collinsella, Fusobacterium eta Escherichia taldeen maila handituak zituzten. HHG eta HNS gaixotasunak ezaugarri kliniko eta patologiko antzekoak partekatzen dituztenez, hainbatetan arazoak daude diagnostiko argi bat izateko. Azterketa horrek erakusten du mikrobiota-sinadurak ahalmena duela HHG azpimotak eta HHGa koloneko beste gaixotasunetatik bereizteko. 5.2. Gaixotasunaren larritasuna aurreikusteko Giza hesteetako mikrobiotaren zenbait espezie HHGaren garapenean eta progresioan egon daitezkeen hanturazko erantzun kronikoekin lotu dira. Nahiz eta bakterio kolitogeniko gehienek hesteetako hantura berek bakarrik ezin duten eragin, hantura-erantzun handiago batekin lotzen dira [86]. Prevotellaceae espezieek hesteetako hantura bultzatzen eta DSSak eragindako kolitisa areagotzen dutela frogatu da [87, 88]. Bestalde, HHG-gaixo larrietan r. gnavus-en ugaritasuna handia dela onartu da [32, 89]. Bakterio horrek polisakarido inflamatorio bat sintetizatzen du, zelula dendritikoen TNF-ekoizpena eraginez eta hesteetako hantura areagotuz [90]. 5.3. anti-tnf erantzuna iragartzeko TNFaren aurkako sendagaiek hesteetako mikrobiotaren konposizioa modulatzen dutela frogatu da. Izan ere, adalimumab tratamendua mikrobiotaren osaera osasuntsua berreskuratzeko proposatu da [91]. CG-gaixoen https://doi.org/10.1387/ekaia.23519 161 Hesteetako hanturazko gaixotasuna: patogenia, tratamenduak eta mikrobiotan oinarritutako biomarkatzaileak mikrobiotan, tratamenduak E. coliren maila murrizten eta F. prausnitziiren maila handitzen zuela frogatu zuten, hau da, mikrobiota osasuntsu batera aldatzen zuela. Hori dela eta, F. prausnitzii eta E. coli espezieek mukosa sendatzeko adierazle azkar eta fidagarri gisa balio dezakete CG-gaixoetan [91]. Beste ikerketa batek agerian utzi zuen IFX tratamenduak CGari lotutako hesteetako mikrobiotaren disbiosia eta bakterio oportunisten presentzia gutxitu zuela eta KMGAk ekoizten dituzten bakterioak sustatu zituela [92]. IFX tratamenduarekiko lehen erantzunaren tasa altua izan arren, HHG- gaixoen herenak denborarekin erantzuna galtzen du. Hortaz, helburua TNFaren aurkako erantzunak aurreikustea da. Horretarako, Wang et al.-k tratamenduari erantzun zioten CG-gaixoen eta erantzun ez zioten pazienteen tratamenduaren aurreko mikrobiotaren konposizioak alderatu zituen [92]. Erantzun zuten gaixoen mikrobiota KMGAk ekoizten dituzten bakterioen aberastasunarekin lotuta zeudela ikusi zuten, batez ere Blautia, Faecalibacterium eta roseburia generoekin [89]. UKan ere, joera berdina ikusi zen, TNF inhibitzaileen aurka erantzun zutenak F. prausnitziiren ugaritasun handiagoa zuten tratamendua hasi aurretik [93]. Beraz, ikerketek iradokitzen dute F. prausnitziiren defizita gaixotasunaren errepikapenarekin erlazionatuta dagoela eta errepikapenaren iragarle gisa erabil daitekeela [94]. Aitzitik, bakterio hori HHG-gaixoen erantzun terapeutikoaren eta mukosaren hobekuntzarekin lotu da. Beste ikerketa batek erantzun ez zuten pazienteetan r. gnavus-en aberastasuna detektatu zuen, eta erantzun zuten pazienteetan roseburia maila altuagoak [95]. Hori dela eta, r. gnavusek TNFaren aurkako tratamenduari ez erantzuteko biomarkatzaile gisa balio dezake. 6. onDorioak HHGaren tratamenduekin lotutako kostua handitzen ari da, batez ere tratamendu biologikoen prezioagatik. Sendagai biologikoei erantzun klinikoa aurreikusteko gaitasuna duten biomarkatzaileak identifikatzea interes handiko ikerketa-eremua da, tratamendu indibidualizatua garatzea ahalbidetu dezakeelako. Modu horretan, paziente bakoitzari terapia egokiena emango litzaioke, eta baliabideen erabilera arrazionalagoa bultzatuko litzateke. Diagnostiko- eta tratamendu- biomarkatzaileen arloan, etorkizun handiko emaitzak lortu dira. Egindako ikerketen arabera, mikrobiotaren osaera eta funtzioa oso garrantzitsua da HHG gaixotasunaren agerpenean eta garapenean. ondorioz, mikroorganismoen sinadurak garatzen ari dira HHGaren diagnostikoan laguntzeko, eta gaixotasunaren larritasuna eta TNF aurkako biologikoen erantzuna iragartzeko. Beraz, HHG pazienteentzat, hesteetako
