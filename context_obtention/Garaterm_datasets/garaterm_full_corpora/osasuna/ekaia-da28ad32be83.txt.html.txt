152 Ekaia, 2021, 41, 151-169 Maria Sendino, Juanma Ramírez, Ugo Mayor, Gorka Prieto, Miren Josu Omaetxebarria, Jose Antonio Rodríguez 1. Sarrera 1.1. Proteinen garraio nukleozitoplasmatikoa: prozesua bera eta minbiziaren garapenarekin duen lotura Zelula eukariotoek unean uneko beharrizanen arabera nukleo eta zitoplasmaren artean proteinak lekualdatzeko gai den garraio-sistema garatu dute. Proteinen nukleo eta zitoplasmaren arteko garraiorako bi hartzaile mota dira ezinbesteko: inportinak, kargo proteinak zitoplasmatik nukleora garraiatzen dituztenak, eta esportinak, kargoak nukleotik zitoplasmara garraiatzen dituztenak. Hartzaileok garraiatuko dituzten kargoen aminoazido segida laburrak diren seinale espezifikoak ezagutu eta lotuko dituzte: inportinek nukleora lokalizatzeko seinaleak (NLS), esportinek aldiz, nukleotik esportatzeko seinaleak (NES) [1]. Nukleo eta zitoplasmaren arteko garraio-sistema estuki erregulatuta egotea ezinbestekoa da zelulen homeostasia mantentzeko. Asaldurarik gertatuz gero, minbizia eta gisako gaixotasun larriak sor daitezke. Ikergai dugun XPO1 proteina (CRM1 izenaz ere ezaguna) nukleotik zitoplasmaranzko proteinen garraioan aritzen den esportina da [2-5]. Ikerketa proteomikoen bidez aurreikusi da XPO1ek mila proteina ingururen esportazioa eragiten duela, hau da, mila kargo inguru dituela [6]. XPO1en kargo ugari jada ezagunak badira ere, ez dugu oraindik XPO1en esportazio-kargo bilduma osoa, XPO1en esportoma, ezagutzen. XPO1ek minbiziarekin zerikusi estua ere badu: XPO1en gainadierazpena gaixoen prognosi okerrarekin erlazionatu da maiz [1-en berrikusia], eta XPO1en mutazio onkogenikoak ere aurkitu izan dira [7]. Horrek, XPO1 minbiziaren aurkako itu terapeutiko garrantzitsu bilakatu du [8], eta berriki, XPO1en inhibitzailea den selinexor farmakoak mieloma anizkoitza tratatzeko oniritzia jaso du [9]. Selinexor farmakoak XPO1 kargoen NESetara lotzea eragozten du. Hortaz, XPO1en inhibizioak zelula mailan duen eragin zehatza ezagutu ez arren, kargo askoren banaketa aldatuko duela aurreikus daiteke. Kargo horiek zein diren jakiteak minbiziaren aurkako terapien garapenean garrantzi handia izan dezake. Horregatik guztiagatik, XPO1 proteomikarako aztergai interesgarria da. 1.2. Proteomikaren bidezko XPO1en kargoen identifikazioa Proteomikak sistema biologikoetako proteinak identifikatzea, kuantifikatzea eta proteinen arteko elkarrekintzak ezagutzea ahalbidetzen du [10]. Proteomikan oinarritutako XPO1en esportomaren karakterizaziorako ikerketak ere badira [6, 11]. Ikerketa horietan, XPO1en kargoak identifikatzeko proteomikan oso ohikoak diren bi prozedura erabili dira: zelulen frakzionamendua [11] eta afinitate-purifikazioa [6]. Aipatutako bi prozedurok emaitza onak ematen dituzten arren, mugak ere badituzte. Zelulen frakzionamenduan, esaterako, purutasun handiko https://doi.org/10.1387/ekaia.22591 153 Konpartimentu espezifikoko gertuko biotinilazioa: XPO1en esportazio-kargoak identifikatzeko hurbilketa berria frakzioak lortzea zaila da. Afinitate-purifikazioari dagokionez, ohikoa da amua den proteinari estuki lotzen ez zaizkion proteinak prozeduran zehar galtzea [12]. Azken horrek badu zuzeneko eragina XPO1en esportoma aztertzerakoan, XPO1 eta bere kargoen arteko lotura oso ahula izan ohi baita [13]. Muga horiek buruan, hurbilketa berriak garatu dira azkenaldian proteomika arloan, hala nola proteinen gertuko biotinilazioa (PGB) [14]. PGB XPO1en esportomaren karakterizaziorako prozedura baliagarria denetz aztertzeko artikulu honetan deskribatutako kontzeptu-froga ikerketa osatu dugu. 1.3. Proteinen gertuko biotinilazioa (PGb) PGB prozedura entzima markatzaileen erabileran oinarritzen da. Entzima horiek zelula barneko intereseko organulu edo konpartimentura ituratuko dira, eta substratu egokiaren presentzian, gertuko proteinei biotina gehituko die. PGB bidez biotinilatutako proteinak bestelako proteinetatik bereizteko, laginetako zelulak jaso, proteinak erauzi eta biotina marka duten proteinak abidinan oinarritutako afinitate-purifikazioaren bidez isolatuko dira. Biotinaz markatutako proteinetan aberastutako frakzioa tandem masa-espektrometriaz (MS/MS) analizatuko da bertako proteinak identifikatzeko (1. irudia). Egun, biotina-ligasak (BirA* esaterako) [14, 15] eta peroxidasak (APEX2, esaterako) [16-18] dira entzima markatzaile erabilienak [12 eta 19-n berrikusia]. BirA* entzimak mediora gehitutako biotina substratutzat hartu, eta gertuko proteinak biotinilatzen ditu 15-24 orduko epean [20]. APEX2 peroxidasaren kasuan, zelulek 30 minutuz mediora gehitutako biotin-fenola barneratuko dute, jarraian APEX2a H2O2-arekin aktibatu eta minutu bakar batean gertuko proteinen biotinilazio eraginkorra ematen da. AĮnitatepuriĮkazioa MS/MS analisia m/z intentsitatea Proteinen gertuko bioƟnilazioa E Entzima markatzailea (adibidez APEX2) BioƟna-marka Proteinaendogenoak Markatutako proteinen idenƟĮkazioa “A”Proteina “B” Proteina “C”Proteina “D” Proteina “X”Proteina E 1. irudia. PGb bidezko proteinen identifikazioa. Entzima markatzailea beharrezko substratuaren presentzian inguruko proteinetan biotina-marka kobalenteak ezarriko ditu. Biotina-markei esker, entzimatik gertu dauden proteinak zelulako bestelako proteinetatik banatu ahal izango dira afinitate-purifikazioaren bidez. Azkenik, purifikatutako proteinak MS/MS bidez identifikatuko dira. 154 Ekaia, 2021, 41, 151-169 Maria Sendino, Juanma Ramírez, Ugo Mayor, Gorka Prieto, Miren Josu Omaetxebarria, Jose Antonio Rodríguez PGB prozedura ikergaiaren arabera egokitu daiteke, hots, ikergaia proteina baten interaktoma bada, entzima markatzailea proteina jakin horrekin fusionatuko da [21-24]. Ikergaia, ordea, konpartimentu bateko proteoma bada, entzima markatzailea intereseko kokapen horretara ituratuko da [14, 17, 25-27]. Guk dakigula, gure ikergaia den XPO1en esportoma ez da PGB bidez aztertu, eta beraz, ekarpen interesgarria egin dezakeelakoan, PGB testuinguru honetara egokitu dugu. 1.4. XPO1en kargo prototipikoak identifikatzeko konpartimentu espezifikoko PGb estrategia XPO1en kargo prototipikoak bilatzeko orduan bi kontu aintzat hartu behar dira. Bata, proteinen nukleo eta zitoplasmaren arteko garraioa etengabekoa dela, eta, beraz, PGB azkar gertatzea beharrezkoa dela. Bestea, XPO1 inhibitzeak kargo askoren banaketa azpizelularra aldatuko duela. Lekualdaketa hori, partziala izan badaiteke ere, kargo prototipikoen kasuan erabatekoa izango da, hau da, egoera basalean kokapen zitoplasmatikoa baino ez dute izango, eta, XPO1 inhibitzean, ordea, nuklearra. APEX2 entzimaren kokapena XPO1en kargoen kokapena KargobioƟnilatuta? APEX2zit APEX2nuk -LMB +LMB EZ EZ BAI BAI -LMB +LMB Soilik +LMB egoeran bioƟnilatutako proteinak Soilik -LMB egoeran bioƟnilatutako proteinak XPO1en kargoak 2. irudia. XPO1en kargo prototipikoak konpartimentu espezifikoko P Gbaren bidez identifikatzeko estrategia. APEX2a zitoplasma edo nukleoan gainadieraztea XPO1en inhibizioarekin konbinatuko da hurrengo lau egoerak sortuz: (i) APEX2zit gainadierazita eta XPO1 aktibo, (ii) APEX2zit gainadierazita eta XPO1 inhibituta, (iii) APEX2nuk gainadierazita eta XPO1 aktibo eta (iv) A PEX2nuk gainadierazita eta XPO1 inhibituta. XPO1en kargo prototipiko izateko baldintzak betetzen dituzten proteinak bai (i) eta bai (iv) egoeretan biotinilatzen direnak izango dira. https://doi.org/10.1387/ekaia.22591 155 Konpartimentu espezifikoko gertuko biotinilazioa: XPO1en esportazio-kargoak identifikatzeko hurbilketa berria Lan honetan, PGB XPO1en kargo prototipikoak identifikatzeko baliagarria dela erakusten duen kontzeptu-froga deskribatzen dugu. Horretarako, APEX2 entzimaren bidezko konpartimentu espezifikoko PGB eta XPO1en inhibizioa uztartzen dituen estrategia garatu dugu (2. irudia). Zehazki, APEX2zit eta APEX2nuk markatzaileak sortu ditugu APEX2 entzima zitoplasmara eta nukleora ituratzeko, hurrenez hurren; bi markatzaile horien adierazpena XPO1en inhibitzaile espezifikoa den leptomizina B (LMB) tratamenduarekin konbinatu dugu. 2. MateriaL eta MetOdOaK Plasmidoen prestaketa APEX2zit eta APEX2nuk entzima markatzaileak kodetzen dituzten plasmidoak diseinatu eta sortu ditugu pEYFP-C1 (Clontech) plasmidoa erabilita. APEX2zit eratzeko aukeratutako seinalea XPO1ekiko independenteki esportatzen den RIP3 proteinaren NESa [28] izan da, eta proteina fluoreszentea, berriz, sinGFP4a [29]. Proteina horien sekuentzia kodetzaileak HindIII/EcoRI eta NheI/BglII murrizteguneak erabilita klonatu dira, hurrenez hurren. APEX2nuk eratzeko aukeraturiko seinaleak SV40 T antigeno luzearen 4 NLS izan dira; horietako bat NheI eta AgeI murrizteguneen artean klonatu da eta beste hirurak, berriz, BglII eta EcoRI guneen artean. Proteina fluoreszenteari dagokionez, plasmidoaren jatorrizko YFP mantendu da. APEX2 sekuentzia kodetzailea KpnI eta BamHI murrizteguneak erabilita klonatu da APEX2zit zein APEX2nuk plasmidoetan. Bestalde, Myc-SBSN eta Myc-CK2α’ proteinak gainadierazi ahal izateko, SBSN eta CK2α’ kodetzen dituzten cDNA sekuentziak pMyc-MSC plasmidoan [30] klonatu ditugu BamHI eta HindIII murrizteguneen artean. Zelulen hazkuntza, transfekzioa eta LMb tratamendua HEK293T zelulak % 10 idi-umeki seruma, 100 U/ml penizilina eta 100 μg/ml estreptomizinadun DMEM medioan hazi ditugu (dena Gibco-koa) 37 °C-tan, % 5eko CO2-dun atmosfera hezean. Transfekzioa egin baino 24 ordu lehenago, HEK293T zelulak estalkidun 12 putzutako edo 10 cm-ko Petri plakatan erein ditugu. Transfekziorako X-tremeGENE 9 transfekzio-agentea (Roche Diagnostics) erabili dugu, fabrikatzailearen argibideei jarraituz. Transfekziotik 24 ordura LMB (Apollo Scientific) 6 ng/ ml-ko kontzentrazioan gehitu dugu mediora eta zelulak 3 orduz inkubatu ditugu. 158 Ekaia, 2021, 41, 151-169 Maria Sendino, Juanma Ramírez, Ugo Mayor, Gorka Prieto, Miren Josu Omaetxebarria, Jose Antonio Rodríguez bili dira: prekurtsoreen eta fragmentuen tolerantziak 8 eta 20 ppm-koak hurrenez hurren, tripsinak gehien jota bi mozketa egin gabe uztea, oxidazioa eta azetilazioa modifikazio aldakor kontsideratzea, eta karbamidometilazioa modifikazioa, finko. Peptido eta proteinen FDRa (false discovery rate) % 1ean ezarri da. identifikatutako proteina-zerrenden kudeaketa eta analisia Identifikatutako proteinen sei zerrenda ditugu, horietako bi kontrol laginei (–H2O2) dagozkie, beste laurak 2. irudian azaldutako egoerei. Egoera horiei dagozkien laginetan zein proteina identifikatu den aztertzeko lehen urratsa zeluletan berez biotinilatzen diren proteinak zerrendetatik kentzea da. Horretarako kontrol laginean identifikatutako proteinak beste zerrendetatik ezabatu ditugu. Identifikatutako proteinekin bi analisi mota egin dira. Batetik, laginen arteko konparaketak egin dira Venn diagramak erabiliz [36]. Bestetik, UniProtKB datu-baseko [37] (2020-10-22ko bertsioa) Subcellular location sailkapenaren arabera egoera basalean identifikatu ditugun proteinak aurretiaz zein konpartimentutan deskribatu diren aztertu dugu. 3. eMaitZaK 3.1. aPeX2zit eta aPeX2nuk plasmidoen diseinua, eta aPeX2 entzimaren kokapen nukleozitoplasmatikoa Lehenik eta behin, zitoplasmara eta nukleora ituratuko diren APEX2zit eta APEX2nuk proteina-markatzaileen plasmidoak diseinatu ditugu. Proteina kimeriko horiek hiru osagai dituzte; APEX2 peroxidasa, APEX2 intereseko konpartimentura ituratzeko seinalea (NES edo NLSak) eta kokapenaren jarraipena ahalbidetuko duen proteina fluoreszente bat (3A irudia). 2. irudiko estrategia eraginkorra izateko, ezinbestekoa da APEX2zit proteina zitoplasman baino ez adieraztea egoera guztietan. Horretarako, APEX2 zitoplasmara ituratzeko XPO1en menpekoa ez den RIP3 proteinaren NESa [28] aukeratu dugu. Helburu berarekin, sinGFP4a erabili dugu proteina fluoreszente bezala, GFP bertsio hori YFP baino astiroago translokatzen baita nukleora [29]. APEX2nuk proteinaren diseinurako, ordea, SV40 T antigeno luzearen NLSaren lau kopia eta ohikoa den YFP proteina fluoreszentea erabili ditugu. APEX2zit eta APEX2nuk proteinak kodetzen dituzten plasmidoak HEK293T zeluletan transfektatutakoan, gainadierazitako proteinen kokapena fluoreszentzia-mikroskopiaren bidez aztertu dugu. APEX2zit proteinak kokapen zitoplasmatikoa du egoera basalean zein XPO1 inhibituriko egoeran, eta APEX2nuk proteinak, aldiz, nuklearra (3B irudia). https://doi.org/10.1387/ekaia.22591 159 Konpartimentu espezifikoko gertuko biotinilazioa: XPO1en esportazio-kargoak identifikatzeko hurbilketa berria APEX2nuk APEX2zit YFP NLS NLS NLS NLS APEX2 sinGFP4a NES (RIP3) APEX2 -LMB + LMB APEX2nuk -LMB + LMB DNA Gainezarpena APEX2zit DNA Gainezarpena A B 3. irudia. aPeX2dun plasmidoen eraketa eta proteinaren kokapenaren balioespena. A) APEX2dun plasmidoen irudi eskematikoak. Goialdean, APEX2zit plasmidoan sinGFP4a, RIP3 proteinaren NESa eta APEX2 sekuentziek duten kokapenaren irudia. Behealdean, APEX2nuk plasmidoan YFP, lau NLS eta APEX2 sekuentziek dutena. B) APEX2zit eta APEX2nuk proteina-markatzaileak HEK293T zeluletan gainadierazitakoan hartzen duten kokapenaren fluo res zen tziairudiak. 3.2. Markatzaileen aktibitate entzimatikoa eta MS/MSrako laginen prestaketa Bi markatzeileen kokapen egokia berretsita, gertuko proteina endogenoen biotinilazioa eragiteko gai diren aztertu dugu. Horretarako, APEX2zit eta APEX2nuk gainadierazten dituzten zelulen proteina erauzkinak erabiliz biotinaren kontrako western plapaketa egin dugu (4. irudia); APEX2 peroxidasa aktibatu gabeko (–H2O2) kontrol laginei dagozkien kaleetan, APEX2zit edota APEX2nuk proteinen autobiotinilazioari [32] dagozkien bandak baino ez dira ageri. APEX2a aktibatutako (+H2O2) laginetan, ordea, proteina endogeno ugari biotinilatu direla adierazten duten banda ugarik osatzen duten arrastoak ageri dira. Hau da, APEX2zit eta APEX2nuk proteina endogenoak biotinilatzeko gai dira. APEX2zit eta APEX2nuk proteinen kokapena (3B irudia) zein biotinilazio ahalmena (4. irudia) berretsita, MS/MSrako laginak prestatu, eta UPV/EHUko SGIker proteomika-zerbitzura bidali ditugu. 160 Ekaia, 2021, 41, 151-169 Maria Sendino, Juanma Ramírez, Ugo Mayor, Gorka Prieto, Miren Josu Omaetxebarria, Jose Antonio Rodríguez APEX2zit (+ bioƟn-fenola) APEX2nuk (+ bioƟn-fenola) -H2O2 +H2O2 -H2O2 +H2O2 70 kDa - -LMB -H2O2 55 kDa - -LMB +H2O2 +LMB +H 75 kDa 50 kDa - -LMB -H2O2 -LMB +H2O2 +LMB +H2O2 75 50 70 - 55 - MW (kDa) MW (kDa) * * 4. irudia. aPeX2zit eta aPeX2nuk bidezko PGb. APEX2zit eta APEX2nuk proteina erauzkinekin biotinaren kontrako western plapaketak: APEX2 aktibatutako laginetan (+H2O2) tamaina ezberdineko proteina bilduma zabalak biotinilatu direlako seinale diren banda ugarik osatzen duten arrastoak ageri dira. APEX2 peroxidasa aktibatu gabeko laginetan (–H2O2) gainadierazitako proteinaren autobiotinilazioari dagokion intentsitate baxuko banda baino ez da ageri (*). 3.3. MS/MS analisien emaitzak: kontsiderazio orokorrak MS/MS analisian, guztira, 2053 proteina identifikatu ditugu gutxienez peptido batekin (1. taula). Markatzaile bakoitzeko erauzkinetan identifikatutako proteina kopurua antzekoa izan da; APEX2zit erauzkinean 1248 proteina, APEX2nuk erauzkinean, ordea, 1318. Era berean, egoera basalean zein XPO1 inhibitutako egoeran identifikatutako proteina kopurua ere antzekoa izan da APEX2zit zein APEX2nuk erauzkinetan; egoera basalean 1884 proteina, XPO1 inhibitutako egoeran, ordea, 1757. Emaitza hauek iradokitzen dute markatzaile bien aktibitate biotinilatzailea antzekoa dela, LMB tratamenduak ez duela aktibitate hori nabarmen eraldatzen eta lagin guztien prozesamendua antzekoa izan dela. https://doi.org/10.1387/ekaia.22591 161 Konpartimentu espezifikoko gertuko biotinilazioa: XPO1en esportazio-kargoak identifikatzeko hurbilketa berria 1. taula. MS/MS analisiaren emaitzen laburpena. APEX2zit eta A PEX2nuk proteina-markatzaileak gainadierazitako zelulen erauzkinetan gutxienez peptido batekin identifikatutako proteina kopurua, egoera basalean (–LMB) eta XPO1 inhibiturik dagoela (+LMB). «Guztira» izeneko zutabea, egoera basalean edo XPO1 inhibiturik dagoen egoeran identifikatutako proteinen erredundantzia gabeko batura da. Era berean, «guztira» izeneko lerroa APEX2zit edo A PEX2nuk markatzaileekin prestatutako erauzkinetan identifikatutako proteinen batura ez erredundantea da. APEX2zit APEX2nuk Guztira –LMB 1157 1195 1884 +LMB 995 1156 1757 Guztira 1248 1318 2503 3.4. Konpartimentu espezifikoko proteinen identifikazioa egoera basalean Identifikatutako proteina kopurua aztertu ostean, APEX2zit markatzaileak markatutako proteinak zitoplasmatikoak direnetz eta APEX2nuk markatzaileak markatutako proteinak nuklearrak direnetz aztertu dugu. Lehenik eta behin, egoera basalean APEX2zit erauzkinean identifikatutako 1 157 proteinak APEX2nuk erauzkinean identifikatutako 1195 proteinekin erkatu ditugu. APEX2zit erauzkinean esklusiboki identifikatu direnak 689 izan dira, APEX2nuk erauzkinekoak, 727; bestelako 468 proteinak, ordea, bi erauzkinetan identifikatu dira (5A irudia). Emaitza horiek markatzaile bakoitzarekin markatutako proteinak, neurri batean behintzat, ezberdinak direla erakusten dute. Jarraian, UniProtKB datu-basea erabiliz identifikatutako proteinak aurretik zein kokapenetan deskribatu diren aztertu dugu. UniProtKBn identifikatutako proteina gehienen kokapenaren gaineko informazioa badago: APEX2zit erauzkineko proteinen % 63 zitoplasmatiko (edo zitoplasmatiko eta nuklear) gisa dago deskribatuta, APEX2nuk erauzkinean identifikatutako proteinen kasuan, % 69 da nuklear (edo nuklear eta zitoplasmatiko) gisa deskribatutakoa (5B irudia). Datu horiek agerian uzten dute APEX2zit eta APEX2nuk konpartimentu espezifikoko biotinilaziorako markatzaile baliagarriak direla. 162 Ekaia, 2021, 41, 151-169 Maria Sendino, Juanma Ramírez, Ugo Mayor, Gorka Prieto, Miren Josu Omaetxebarria, Jose Antonio Rodríguez B 689 468 727 APEX2zit APEX2nuk A ZitoplasmaƟko ZitoplasmaƟko + Nuklear Nuklear UniProtKBen deskribatutako kokapena Kokapen nukleozitoplasmaƟkoaren informaziorik ez APEX2zit APEX2nuk z nz n x n nz z x z nz n x n nz z x % 39 % 24 % 6 % 31 % 14 % 35 % 34 % 17 5. irudia. PGb-MS/MS bidez konpartimentu espezifikoko proteinen identifikazioa. A) Egoera basalean APEX2zit eta APEX2nuk erauzkinetan identifikatutako proteinen Venn diagrama. B) Ikerketa honetan identifikatutako proteinek UniProtKB datu-basearen arabera duten kokapena erakusten duten sektore-diagramak. Ehuneko handi batean, gure analisiaren araberako kokapena eta U niProtKBen araberakoak bat egiten dute (marra horizontalek adierazita). 3.5. XPO1en balizko kargoen identifikazioa APEX2zit eta APEX2nuk bidezko markaketaren egokitasuna berretsita, XPO1en balizko kargoak bilatzeari ekin diogu. Horretarako, 2. irudiko estrategiari jarraikiz, APEX2zit gainadierazitako erauzkinetan eta egoera basalean identifikatutako proteinak APEX2nuk gainadierazitako erauzkinetan eta XPO1 inhibitutako egoeran identifikatutako proteinekin erkatu ditugu. Egoera basalean, 253 proteina identifikatu dira esklusiboki APEX2zit erauzkinean. XPO1 inhibitutako egoeran, 123 proteina identifikatu dira esklusiboki APEX2nuk erauzkinean. Proteina-zerrenda bi horiek erkatzean, lau proteina komun aurkitzen dira; LIMD1 (LIM domain containing protein 1), TUBAL3 (tubulin alpha chain-like 3), CK2α’ (casein kinase II subunit alpha’) eta SBSN (suprabasin) proteinaren bigarren isoforma (6. irudia). LIMD1 eta TUBAL3 proteinak XPO1en kargo gisa deskribaturik daude jada [38,39], eta CK2α’ balizko kargotzat proposatu zen aurreko analisi proteomiko batean [6], proteina honen XPO1en mendeko esportazioa oraindik konfirmatu ez bada ere. Emaitza horiek gure prozeduraren eta estrategiaren bermetzat har ditzakegu. Gauzak horrela, XPO1en kargotzat deskribatu gabe dauden CK2α’ eta SBSN proteinen banaketa nukleozitoplasmatikoa aztertu nahi izan dugu. https://doi.org/10.1387/ekaia.22591 163 Konpartimentu espezifikoko gertuko biotinilazioa: XPO1en esportazio-kargoak identifikatzeko hurbilketa berria 91 904 253 APEX2zit -LMB +LMB APEX2nuk -LMB +LMB 1033 123 162 119 4 249 LIMD1, TUBAL3, SBSN, CK2_’ 6. irudia. PGbaren bidezko XPO1en kargoen identifikazioa. Egoera basalean eta XPO1 inhibitutako egoeran APEX2zit eta APEX2nuk erauzkinetan identifikatutako proteinak konparatzen dituen Venn diagrama sorta. Soilik APEX2zit erauzkinean egoera basalean eta soilik APEX2nuk erauzkinean XPO1 inhibitutako egoeran identifikatutako proteinak erkatzean (beheko aldea) XPO1en lau balizko kargo aurkitzen dira; LIMD1, TUBAL3, SBSN eta CK2α’. 3.6. CK2α’etaSBSNproteinenbanaketanukleozitoplasmatikoaren azterketa Myc-CK2α’ eta Myc-SBSN proteinak HEK293T zeluletan gainadierazi ditugu. Myc-SBSN proteinaren kokapenak ez du XPO1en mendekotasunik erakusten; zitoplasman eta jariatze-besikulak izan daitezkeen egituretan metatzen da egoera basalean zein XPO1 inhibiturik dagoenean (7A irudia). Behatutako kokapen hori literaturan deskribatutakoarekin bat dator, SBSN jariatze-proteina legez deskribatuta baitago [40, 41]. Myc-CK2α’ren kokapenari dagokionez, egoera basalean zein XPO1 inhibiturik dagoenean nukleozitoplasmatikoa da. Alabaina, LMB tratamenduak nukleoranzko lekualdaketa txikia eragiten duela atzeman dugu. Kokapen-aldaketa hau irudi-analisi semikuantitatiboa eginez egiaztatu dugu (7B irudia). Gauzak horrela, CK2α’ XPO1en kargo berria izan daitekeela proposatzen dugu. 164 Ekaia, 2021, 41, 151-169 Maria Sendino, Juanma Ramírez, Ugo Mayor, Gorka Prieto, Miren Josu Omaetxebarria, Jose Antonio Rodríguez 7.irudia. CK2α’etaSBSNproteinenbanaketanukleozitoplasmatikoaren azterketa. A. Myc-SBSN HEK293T zeluletan gainadieraztean hartzen duen kokapenaren irudi adierazgarriak. Myc-SBSN proteinak ez du XPO1en mendeko kokapenik agertzen, XPO1 aktibo zein inhibiturik egon, zitoplasman eta jariatze besikulak izan daitezkeen egituretan metatzen da. B. Myc-CK2α’ proteinak HEK293T zeluletan erakusten duen kokapen nukleozitoplasmatikoa irudi-analisiaren bidez aztertu dugu, bai egoera basalean eta bai XPO1 inhibituriko egoeran. Zirkulu bakoitzak adierazten du zelula bakar baten nukleoan eta zitoplasman antzematen den fluoreszentziaren arrazoia 2 oinarriko logaritmoan [log2(N/Z)]. Lagin bakoitzaren log2(N/Z)-ren batezbestekoa eta desbiderapen estandarrak adierazten dira, baita Mann-Whitney U estatistikoa erabiltzean lortutako p balioa ere. Aztertutako bi egoeretan Myc-CK2α’ proteinak kokapen gehienbat nuklearra erakusten badu ere, XPO1en inhibizioak CK2α’ nukleoan egoera basalean baino gehiago metatzea eragiten du. 4. eZtabaida eta OndOriOaK XPO1 esportinak mila inguru kargo-proteinen nukleotiko esportazioa bideratzen du [6]. XPO1 zelularen homeostasirako gako izateaz gain, minbiziaren tratamenduan izan dezakeen rola geroz eta ozenago aipatzen ari da azken urteetan [1-en berrikusia]. XPO1en mendeko garraioaren nondik norakoak ulertu eta minbizian duen garrantzia argitzeko, aurrerapauso handia izango litzateke XPO1en esportoma ondo karakterizatzea. Bide horretan, hurbilketa berri bat planteatu dugu zeinak konpartimentu espezifikoko PGB, XPO1en inhibizioa, afinitate-purifikazioa eta MS/MS analisiak uztartzen dituen. Hurbilketa berri honen erronkarik handiena PGB eragingo duten markatzaileen diseinua izan da, zitoplasmako eta nukleoko proteinen bildumak era bereizian markatzea berebizikoa baita emaitza esanguratsuak lortuko https://doi.org/10.1387/ekaia.22591 165 Konpartimentu espezifikoko gertuko biotinilazioa: XPO1en esportazio-kargoak identifikatzeko hurbilketa berria baditugu. Hori horrela, APEX2 peroxidasan oinarritutako bi proteina markatzaile kimeriko berri sortu ditugu: APEX2zit eta APEX2nuk. Gainadierazitako APEX2zit zitoplasman eta APEX2nuk nukleoan kokatzen direla berretsita, diseinatu dugun hurbilketa osoa proteomikako kontzeptu-froga erako esperimentu baten bidez balioetsi dugu. Esperimentuaren diseinua sinplifikatze aldera, aztertutako egoeren erreplika bana eta ez ohikoak diren hiru erreplikak analizatu dugu. Jakitun gara horrek proteina-identifikazioen ziurgabetasuna emendatzen duela; halere, egoera basalean egindako esperimentuen emaitzek erakusten dute ziurgabetasun horrek ez duela hurbilketa bera baliogabetzen. Izan ere, APEX2zit eta APEX2nuk erauzkinetan identifikatutako proteina sortak neurri handi batean ezberdinak badira ere, badira komunak diren beste hainbat proteina ere (5A irudia). Emaitza horrek APEX2zit eta APEX2nuk-ek bideratutako PGB arrakastatsua izan dela ematen digu aditzera, batetik APEX2zit eta APEX2nuk-ekin proteina bilduma ezberdinak markatzea aurreikusi eta lortu dugulako, eta bestetik proteina ugari konpartimentu bietan agertzea aurreikus daitekeelako [42]. Are gehiago, APEX2zit eta APEX2nuk erauzkinetan identifikatutako proteinak UniProtKB datu-basean proteinok duten zelula-kokapenaren deskribapenarekin bat datoz neurri handi batean (5B irudia). Aipaturikoa kontuan hartuta, guk diseinatu eta esperimentalki testatutako proteina markatzaileek konpartimentu espezifikoko PGBrako egokiak direla deritzogu. Identifikatutako proteina bildumei oniritzia emanda, XPO1en balizko kargoak bilatzen hasitakoan erreplika bakarrarekin lan egiteak dakarren beste muga topatu dugu: erreplika bakarreko datuekin ez dago analisi kuantitatiborik egiterik; ondorioz, kargo prototipikoak baino ezin izan ditugu bilatu. Bilaketa horren emaitza lau proteina izan dira: LIMD1, TUBAL3, CK2α’ eta SBSNren bigarren isoforma, alegia. LIMD1 eta TUBAL3 aurretik ere XPO1en kargotzat deskribatuta egoteak [38,39] gure estrategiari nolabaiteko bermea ematen diola deritzogu. SBSN eta CK2α’ balizko kargoen nukleo eta zitoplasmaren arteko garraioaren gaineko informaziorik, guk dakigula, eskuragarri ez dagoenez, proteinok HEK293T zeluletan gainadierazi eta XPO1 inhibitzean erakusten duten kokapen nukleozitoplasmatikoa aztertu dugu. SBSN proteinaren kasuan ez dugu XPO1en inhibizioaren menpeko kokapenaren aldaketarik behatu. CK2α’ aztertzean, berriz, XPO1 inhibitzean CK2α’ proteinaren nukleoranzko aldaketa partzial bat behatu dugu (7A eta B irudiak). Emaitzok ikusita, CK2α’ XPO1en kargotzat proposatzen dugu eta planteatutako hurbilketa berria XPO1en kargoak identifikatzeko prozedura aproposa dela planteatzen dugu. Deskribatutako hurbilketa, beraz, XPO1en esportomaren ezagutzan sakontzeko eta klinikan erabiltzen diren eta XPO1en inhibizioa helburu duten agente terapeutikoek, selinexor kasu [9], zelula mailan duten eragina ikertzeko erabilgarria izan daitekeela planteatzen dugu.
