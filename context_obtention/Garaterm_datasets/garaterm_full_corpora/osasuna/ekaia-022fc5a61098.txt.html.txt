38 EKAIA, 30 (2016) Xabier Belaunzaran, Noelia Aldai 1. SARRERA Zaldi-haragiaren kontsumoak historiaurreko gizakiarekin du lotura. Zaldiak etxekotu aurretik, elikagai bezala erabiltzeko ehizatuak izaten ziren; are gehiago, glaziazio errepikarien ondorioz, landare eta itsas jatorriko elikagaien eskuragarritasun urriko Goi Paleolitikoaren garaian, zaldiaren ehunak gizakiarentzat esentzialak diren gantz-azidoen (GA) iturri izan zitezkeen [1]. Neolitikoaren amaieran (K.a. 6000-5000) abereen etxekotzeak zaldi-haragiaz gain, behor-esnea elikagai gisa erabiltzeko aukera ekarri zuen. Dena den, hainbat faktore erlijioso, sozial edo/ eta kulturalek eraginda, zaldi-haragiaren kontsumoa eten egin da historian zehar [2]. 1. irudia. 2013. urtean munduko haragiaren ekoizpena espezien arabera sailkatua [3]. Beste espezieetako haragiarekin alderatuta, egungo zaldi-haragiaren ekoizpena baxua da (1. irudia). Elikadura eta Nekazaritza Erakundearen arabera, 2013. urtean ekoiztutako haragiaren % 0,245 dagokio zaldiari [3]. Hala ere, Asia eta Europako hainbat herrialdetako kontsumoa garrantzitsutzat jotzen da. 2. ZALDI-HARAGIAREN KONTSUMOA Zaldi-haragiaren hornitzea edo kontsumoaren estimazioa 2. irudian irudikatzen da (kg per capita). Bertan, kontinente bakoitzeko kontsumorik altuena duten 3 lurraldeak ageri dira. Horretarako, Elikadura eta Nekazaritza EKAIA 30.indd 38 EKAIA 30.indd 38 18/10/16 16:58:23 18/10/16 16:58:23 EKAIA, 30 (2016) 39 Zaldi-haragiaren ezaugarritzea: konposizio kimikoa eta gantz-azidoen profila Erakundeak eskainitako datuak erabili dira [3]. Lehenik, balio netoa kalkulatu da, lurraldeek ekoiztutako kopuruari inportatukoa gehitu eta esportatutakoa kendu zaio. Ondoren, balio neto hau herrialdeko biztanleriarekin erlazionatu da. Biztanleriarekiko haragi honen eskuragarritasunari (kg haragi/biztanle/urte) dagokionez, daturik altuenak Asiako lurraldeetan aurkitzen dira (3-6 kg/biztanle/urte; 2. irudia). Bestalde, kontsumorik altueneko Europar kontinenteko lurraldeak Islandia, Suitza eta Italia (0,7-2 kg/biztanle/urte) dira. 2. irudia. 2011ko zaldi-haragiaren merkaturatzea (produkzioa, inportazioa, esportazioa eta balio netoa) eta kontinente bakoitzeko 3 lurralde hornitzaile nagusiak. Lehen ardatzean (ezkerra) produkzioa, inportazioa, esportazioa eta balio netoa (mila tona) irudikatzen dira, eta bigarren ardatzean (eskuina) zaldi-haragiaren eskuragarritasuna (kg per capita). Balio netoaren estimazioa = produkzioa + inportazioa – esportazioa. Kontsumoaren estimazioa = balio netoa/biztanleria. Gure inguruan zaldi-haragiaren kontsumoa baxua dela esan beharra dago. Espainiar estatuan, zaldi-haragiaren biztanleriarekiko eskuragarritasuna 0,06 kg/biztanle/urte inguruan aurkitzen da. Faktore kulturalak dira haragi-mota hau kontsumitzea eragozten duten arrazoi nagusiak. Izan ere, animalion edertasunak sentimendu positiboak sortzen ditu, eta egungo hainbat kulturatan maskotatzat edo etxe-animaliatzat hartzeak hauen haragia kontsumitzea galarazten du [2]. EKAIA 30.indd 39 EKAIA 30.indd 39 18/10/16 16:58:23 18/10/16 16:58:23 40 EKAIA, 30 (2016) Xabier Belaunzaran, Noelia Aldai 3. ZALDI-HARAGIAREN KALITATE NUTRIZIONALA Nahiz eta zaldi-haragian GA poliasegabeen kopurua altua izan eta haragi hau«osasuntsu» bezala deskribatua izan [4], aurreko atalean aipatu bezala, honen kontsumoa baxua da. Zaldiak monogastriko belarjaleak dira eta hartzidura beren heste lodiaren hasierako zatian gertatzen da. Abere hauek elikadura-portaera jarraikia dute eta beren digestio-sistemari esker, bazka kopuru handiak irensteko gai dira. Dietako lipidoak nagusiki entzima endogenoei esker digeritzen dituzte, eta digeritutako % 90-95 heste meharrean xurgatzen dute [5]. Beraz, GA gehienak mikroorganismoen hartzidura-gunera (itsua/kolona) iritsi aurreko atalean xurgatzen dira, eta ondorioz, biohidrogenazio-aktibitatea hausnarkarietan baino baxuagoa da. Zaldiaren digestio-fisiologia, beren muskuluetan landare-jatorriko GA poliasegabeen kopuru altuak barneratzearekin erlazionatu da [6]. Dagoeneko 50. hamarkadan, azido linolenikoaren (ALN; % 17,0) kopuru altuak ikusi ziren belarrez elikatutako zaldiaren ehun adiposoan [7]. Ondorengo ikerketek ALNren kopuru altuak (% 24,0) berretsi dituzte modu estentsiboan ekoiztutako zaldietan [1, 8]. Bestalde, trans-GA [9] eta azido linoleiko konjugatuen (CLA) [10] kasuan kontrakoa gertatzen da, hauen kopurua altuagoa da hausnarkarietan, batez ere errumeneko mikrobiota aktibitatearen ondorengo metabolitoak baitira. Gainera, zaldiaren digestio-sistema, metanogenesi urriagoarekin lotu da, eta hausnarkariekin alderatuta, berotegi-efektuko gasen emisioak baxuagoak dira zaldien kasuan [11]. Dena den, zaldi-haragiaren kalitatea aztertzen duten lan zientifikoen kopurua oso mugatua da. 4. KANTAURI ISURIALDEAN MERKATURATUTAKO ZALDI-HARAGIAREN EZAUGARRITZEA Kantauri mendilerroaren bi aldeetan kokaturiko herrialdeetan komertzializatutako zaldi-haragia ezaugarritu, eta haragi-mota honen kalitate nutrizionalaren inguruko informazio zehatza eskuratzea izan da lan honen helburua. Horretarako, zona geografiko honetan kokaturiko herrialdeetan (Euskadi, Nafarroa, Kantabria, Asturias, Galizia, eta Gaztela eta Leon; 5-7 lagin/lurralde) laginketa egin da. Gainera, urtaro desberdinetan komertzializatutako haragiaren kalitatean egon daitezkeen aldaketak aztertzeko asmoz, laginketa 2 urtarotan (udaberrian eta neguan) egin da (n=41/urtaro). Urtaro bakoitzeko haragiaren kalitatea ebaluatzeak aziendaren maneiuan egon daitezkeen aldaketetan du oinarria. Orokorrean, udaberrian jaiotako moxalek amaren esnea hartuz mendietako larreetan igarotzen dute uda. Beraz, udazken/neguko hilabeteetan saltzen den haragiak modu estentsiboan ekoiztutako animalia izan dezake jatorri. Bestalde, negu-giroa heltzean, ukuiluratu egin ohi dira, titia kendu eta, agian, beren elikadura pentsu konEKAIA 30.indd 40 EKAIA 30.indd 40 18/10/16 16:58:24 18/10/16 16:58:24 EKAIA, 30 (2016) 41 Zaldi-haragiaren ezaugarritzea: konposizio kimikoa eta gantz-azidoen profila tzentratuaz osatu. Ondorioz, udaberrian merkaturatutako haragia aipatutako azken animalietatik etor daiteke. 3. irudia. Zaldiak larrean udaberrian eta neguan. Lortutako laginen Longissimus thoracis et lumborum muskulua erauzi ondoren, bere konposizio kimikoa (proteina, gantz eta errauts kopuruak) eta gantzaren osagaiak aztertu dira. Muskulu barneko gantza osatzen duten GAk determinatzeko asmoz, gas-kromatografiaren teknika desberdinak (dimentsio bateko eta biko gas-kromatografia) erabili dira [12-14]. Gainera, molekula hauen identitatearen berrespena, gas-kromatografiaren eta masa-espektometriaren bidez eratu da. Analisi estatistikoa SPSS IBM Estatistika 22 (SPSS Inc., IBM Corporation, NY, USA) erabiliz gauzatu da. Aztertutako aldagaietan (konposizio kimikoa eta GAk) urtaroak eta herrialdeak izandako eragina ebaluatzeko, bariantzaren analisia (ANOVA) egin da. Ondorengo puntuetan lanaren emaitzarik adierazgarrienak ageri dira. 4.1. Konposizio kimikoa Bi urtaro horietan Kantauri isurialdeko herrialdeetan jasotako zaldi-haragiaren konposizio kimikoa azaltzen da 1. taulan. Urtaro-efektuari dagokionez, errauts kopuruan desberdintasun esanguratsuak ikusi dira. Udaberriko laginetan (% 1,63) negukoetan (% 1,31) baino kopuru altuagoa ikusi da (P 42 EKAIA, 30 (2016) Xabier Belaunzaran, Noelia Aldai 1. taula. Kantauri isurialdeko urtaro eta herrialde desberdinetan komertzializatutako zaldi-haragiaren konposizio kimikoa (%). EUS: Euskadi, NA: Nafarroa, KAN: Kantabria, AS: Asturias, GA: Galizia, GL: Gaztela eta Leon, b.e.e.: batez besteko errore estandarra,U: urtaroa, H: herrialdea, U*H: urtaro- eta herrialde-faktoreen arteko elkarrekintza. Gantzaren lerroan ageri diren hizkiak (a,b) desberdintasun esanguratsuen adierazle dira (P≤0,05). 4.2. Gantz-azidoen profila Bi urtaro horietako bakoitzeko zaldi-haragiaren lipidoak osatzen dituzten GAen talde nagusien konposizioa azaltzen da 2. taulan. Orokorrean, aztertutako 2 faktoreen (urtaroa eta herrialdea) elkarrekintzak ez dira esanguratsuak izan. Balio absolutuan, muskuluaren GA guztien batezbestekoa (1970 mg/100g) eta eter-erauzketaren bitartez lortutako gantz kopuruaren balioa (% 1,98) oso antzekoak izan dira. Esan bezala, herrialdeen arteko laginen gantz kopurua desberdina izan da, eta hauen GAen profilean ere desberdintasun nabariak ikusi dira. Herrialde-faktoreak ia GAen talde guztietan izan du eragina (2. taula). Oro har, Galizia eta Asturiasko (gantz urrieneko haragia) laginen dimetil azetal (DMA) eta kate luzeko n-6 eta n-3 GA poliasegabeen ehunekoak altuagoak izan dira. Gaztela eta Leoneko laginen artean (koipetsuenak), aldiz, GA monoasegabeen ehunekorik altuenak, eta DMA eta GA poliasegabeen ehunekorik baxuenak ikusi dira. DMA hauek lipidoen deribatizazio azidoan sortzen dira, eta fosfolipidoetako plasmalogenoen alkenil eter lipidoen eratorriak dira. Haragiaren gantz kopurua handitzean, lipidoen triglizeridoen frakzioa ere areagotu egiten da (haragi-pisuaren % 0,2-5). Bestalde, gantzaren fosfolipido edo frakzio polarraren kopurua konstanteago mantentzen da (% 0,2-1). Beraz, koipetsuagoak diren laginetan, fosfolipido/triglizerido erlazioa baxuagoa da, eta fosfolipidoen osagai diren GAen (DMA eta kate luzeko GA poliasegabe) ehunekoak ere baxuagoak dira [15, 16]. Urtaro-faktoreari dagokionez, gantz-azido aseen kopuruan (% 36,8) ez da desberdintasunik nabari, eta beste espezieetan gertatzen den antzera, azido palmitikoa (16:0; % 25,7) eta estearikoa (18:0; % 6,15) izan dira nagusi. DMAk identifikatzeko, dimentsio biko gas-kromatografiak oso teknika erabilgarria dela erakutsi du, konposatu hauek eta GA metil esterrak plano desberdinetan azaltzen baitira (4. irudia). Akenil eter lipidoetatik eratorritako DMA horien artean, ase, adarkatu, monoasegabe eta poliasegaEKAIA 30.indd 42 EKAIA 30.indd 42 18/10/16 16:58:24 18/10/16 16:58:24 EKAIA, 30 (2016) 43 Zaldi-haragiaren ezaugarritzea: konposizio kimikoa eta gantz-azidoen profila 2. taula. Udaberriko eta neguko zaldi-haragiaren muskulu barneko gantza osatzen duten gantz-azido guztiak (mg/100 g haragia) eta gantz-azidoen talde nagusien profila (%). GAME: gantz-azido metil esterrak, b.e.e.: batez besteko errore estandarra, U: urtaroa, H: herrialdea, U*H: urtaro- eta herrialde-faktoreen arteko elkarrekintza, GAA: gantz-azido aseak, GAAD: gantz-azido adarkatuak, DMA: dimetil azetalak, GAM: gantz-azido monoasegabeak, CLA: azido linoleiko konjugatuak, EK: ez konjugatuak,GAP: gantz-azido poliasegabeak. beak identifikatu dira (batez besteko kopurua % 3,51). DMAk identifikatu eta ezaugarritzeko helburuarekin, behiaren bihotz-muskulua fosfolipidoetan aberatsa denez, erreferentzia moduan erabili da. Zaldi-haragiarekin alderatuta, errumeneko metabolito diren adarkatu eta trans- konfigurazioko 18:1 DMAk nabarmen azaltzen dira behiaren bihotzean (4. irudia). Bestalde, teknika honi esker, lehenengo aldiz DMA poliasegabeak (18:2 eta 18:3) identifikatu ahal izan dira (5. irudia). Halaber, zaldi-haragiaren GA adarkatuen identifikazioa eta kuantifikazioa deskribatzen den lehenengo aldia da. Zaldiaren konposatu hauen edukia ( 44 EKAIA, 30 (2016) Xabier Belaunzaran, Noelia Aldai 4. irudia. Behiaren (a) eta zaldiaren (b eta c) muskulu jatorriko GA metil esterren GC kromatograma partzialak (10:0-18:0 eremuak). GC/FID: gas-kromatografia/gar-ionizazioaren detektagailua, GC-erredukzioa x GC: dimentsio biko gas-kromatografia, a: anteiso, i: iso, DMA: dimetil azetala. EKAIA 30.indd 44 EKAIA 30.indd 44 18/10/16 16:58:25 18/10/16 16:58:25 EKAIA, 30 (2016) 45 Zaldi-haragiaren ezaugarritzea: konposizio kimikoa eta gantz-azidoen profila 5. irudia. Ardiaren (a) eta zaldiaren (b eta c) muskulu jatorriko GA metil esterren GC kromatograma partzialak (18:0-18:3n-3 eremuak). GC/FID: gas-kromatografia/gar-ionizazioaren detektagailua, GC-erredukzioa x GC: dimentsio biko gas-kromatografia, DMA: dimetil azetala. EKAIA 30.indd 45 EKAIA 30.indd 45 18/10/16 16:58:25 18/10/16 16:58:25 46 EKAIA, 30 (2016) Xabier Belaunzaran, Noelia Aldai malien dietarekin eta errumen eta itsu/koloneko mikrobiota anitzaren mekanismo metabolikoekin izan dezakete lotura [20, 21]. Neguan jasotako laginen GA monoasegabeen ehunekoa (% 32,3) udaberrikoena (% 35,4) baino baxuagoa izan da (P
