GA12: Muskulu-ehuna Fisioterapiaren Oinarri Biokimiko, Zelular eta Tisularrak GA12: Muskulu-ehuna 2017-18 Ikasleak…………………………………………………………………………………………………………………………………………………………………………………………………………………………………………………………………………………………………………………………………………………………………………… PRAKTIKAREN HELBURUA Muskulu-ehunaren oinarri histologikoak mikroskopia optikoaren bidez ulertzea. Muskulu mota desberdinen osagai tisularrak ezagutzea. Michigan University-ko mikroskopio birtuala erabiliz: http://histology.medicine.umich.edu/ 1. Laginaren behaketa: Muskulu eskeletikoa (58) Ikusi beharreko helburuak: Muskulu-zuntz eskeletikoak. Muskulu-zelula luzeak, ildaskatuak eta nukleoanitzak. Muskulu-zuntz eskeletikoen luzetarako ebakiduran zitoeskeleto uzkurkorraren unitate jarraituek agerian usten duten ildaskapena ikusten da. Zuntz bakoitzaren nukleo zapalak zelularen ertzetan kokatzen dira. Zeharka ebakita dauden faszikuluetan zuntz biribilak agertzen dira. Zuntz bakoitzaren nukleoak ere, zuntzaren ertzetan azaltzen dira. Muskulu-zuntzen faszikuluak. Muskulu-zuntz taldeak paraleloki jarrita. Endomisioa. Muskulu-zuntz bakoitza gaineztatzen duen ehun konektibo laxoa. Kapilarrak egon daitezke Perimisioa. Muskulu-faszikulu bakoitza inguratzen duen ehun konektiboa. Bertan odol-hodi handiagoak eta nerbioak. Epimisioa. Muskulu osoa gaineztatzen duen ehun konektibo dentsozko leka. 2. Laginaren behaketa: Miokardioa (098-1) Ikusi beharreko helburuak: Muskulu-zuntz kardiakoak. Muskulu-zelula kardiako ildaskatu adarkatuak. Muskulu-zuntz kardiakoen luzetarako ebakiduran ildaskapena agerian jartzen da, baita nukleo borobilak zelulen erdialdean. Zeharka ebakita dauden faszikuluetan zuntz borobilak agertzen dira, nukleo borobilak ere zelulen erdialdean azaltzen dira. Kono sarkoplasmikoa. Nukleoaren bi aldetara zabaltzen diren konoetan organulu gehienak daude. Eremu honek ez du ildaskapenik azaltzen. Luzetara ebakita dauden zuntzetan da nabaria. Disko interkalarrak. Kardiomiozitoen arteko loturak. Luzetara ebakita dauden eremuetan agerian jartzen dira. 3. Laginaren behaketa: Muskulu leuna: Bagina, Masson (250-2), H&E (250-1) Ikusi beharreko helburuak: Muskulu-zuntz leunak. Muskulu-zelula leunak faszikuluetan antolatuta agertzen dira. Luzetara ebakita dauden faszikuluetan, zelula fusiformeak nabarmentzen dira, nukleo bakarra, zigarro itxurakoa, erdialdean kokatuta. Zeharka ebakita daudenetako zelulek itxura borobila agertzen dute eta nukleo bakarra eta biribila beren erdiko gunean daukate. Ehun konektiboa. Ehun konektibo interfaszikularra (muskulu leuneko faszikuluen artekoa) odol hodi, nerbio eta nerbio-gongoilak dituelarik. Arterien muskulu-geruza. Muskulu leuneko geruza zentrala arterien hormetan. 2
