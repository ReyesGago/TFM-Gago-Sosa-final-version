PGNSZ farmakologia (PG5)1.-IRATIREN KASUAIratik, azken 2 hilabetetan 8 Kg galdu dituena, oso triste, ezgai eta indargabe sentitzen dela eta lo egiteko arazoak izaten dituela azaltzen dio negarrez familiako medikuari. Medikuak, oso galdetegi zehatza egin ondoren argi dauka diagnostikoa, depresio nagusia. Hori dela eta, eszitalopram agintzen dio. Bi aste pasa ondoren Iratik kontsultara deitzen du tratamendua ez dela eraginkorra esateko. Hala ere, Medikuak tratamenduarekin jarraitzea gomendatzen dio. Asteak pasa ahala, Irati gero eta hobeto dago, hala ere solbaldako mina biziagatik medikuak tramadol agintzen dio diagnostiko probak egiten dizkioten bitartean. Arratsalde batean kuadrillako lagun batek Gurutzetako larrialdi Zerbitzura eramaten du Irati dardarka, botaka eta ohargabeko muskulu mugimenduekin (miokloniak).Zer ekintza mekanismoa dauka eszitalopram?Zergatik behar du Iratik ~3 asteko tratamendua eragin antidepresiboa sumatzeko? Erantzun kliniko azkarragoa lortuko luke beste farmako antidepresiboa erabiliko balu? Zer da tramadola eta zein da bere ekintza mekanismoa?Aipatutako sintomatologiak zerikusia izan al du Iratiren tratamenduarekin?Egokia izan da tramadolaren erabilera paziente hauengan? Erantzuna azal ezazu.2- TREMOLINS DOKTOREAREN TESIASei urte pasata Biologiako Sailean, Pedro Tremolins bere tesia defendatzear dago, bi aste bakarrik falta direlarik. Bere tesiaren izenburua: “Estudio de los efectos de los antagonistas de las feromonas sobre la conducta reproductora de los escarabajos peloteros en la comarca de La Selva” da eta honi esker Biologian Doktore titulua lortuko du.Baina orain, Pedroren arazo nagusia ez dira feromonak ezta kakalardoak. Bere obsesio nagusia dardarak eukitzeko beldurra da. Oso kezkatuta zegoen Tesi egunean zer gertatuko zenarekin. Urduri jartzean bere eskuetan dardarak agertzen ziren eta egun horretan urduri jarriko zela pentsatzen zuen.-Ez dardartu, Tremolins- esaten zioten institutoan zituen irakasleek arbelara irtetzerakoan. Txantxa asko jasan zituen urte hoietan bere abizena eta dardarak direla etaPedrok ez zuen imajinatu nahi nola seinalatuko zuen punteroarekin eta bere laguna Rocafría ikustera joan zen. Rocafria oso sorgorra zen egoera zailetan eta bere tesia hiru aste lehenengo defendatu zuenez, aholku bila joan zen PedroAizu Rocafría – galdetu zuen Pedrok- zure tesi egunean oso lasai ikusi zintudan, zerbait hartu zenuen dardar ez egiteko? Ez – erantzun zion bere lagunak. Nik ez dut inoiz dardar egiten Nik bai eta asko gainera. Nire ahotsa dardarka hasten da, gero eskuak eta azkenez nire gorputza gelatina dirudi. Zerbait frogatu beharko duzu, zergatik ez duzu Clapium frogatzen? - gomendatu zion RocafriakEzta pentsatu ere! Oso oroimen txarrak dauzkat. Behin hartu nuen Pilar-ekin (beste doktorego ikaslea) afaria hartzeko atera ginenean eta ardo kopa bi hartu ostean lo geratu nintzen. Gau hortik aurrera mundu guztiak ezagutzen nau “El bello durmiente” bezalaTremolol-arekin saiatu – sestatu zuen Rocafriak. Horrek ez du ematen logurerik?- galdetu zuen Pedrok beldur. Ez – lasaitu zuen Rocafríak- baina arazo kardiakoak edota asma baduzu ez da komengarria.Ze zerikusia du asmak dardar egitearekin? Ez dakit baina Margaritak, asmatikoa dela, hartu zuen medikuari ezer esan barik. Ez zuen dardar egin baina itolarria euki zuen eta larrialdietara justu ailegatu zen non injekzio bat ipini zioten- Seguru ez duela logurerik ematen Tremolol horrek? – Berriz galdetu zuen PedrokEz baina ez hartu berriz Pilar-ekin ateratzerakoan- erantzun zion barrezkaZein da Pedro Tremolinsen dardaren etiologia?Zer sendagaia izan daiteke Clapium?Clapiumen ekintza mekanismoa azaldu ?Zer talde farmakologikotan kokatzen da Tremolol?Zer gertatu zaio Margaritari?Tremololen eragin desiragaitzak azaldu.3.- LOGABEZI TRATAMENTUAREN GAINEAN…Logabezi-arazoak dituen paziente bati bentzodiazepina bat agintzen zaio, bere erdi- bizia (t1/2) ordu batekoa delarik. Oheratu baino lehen 100 mg-ko pilula bat hartzea gomendatzen zaio eta pazientea esnatuko da bere organismoan 12.5 mg baino gehiago gelditzen ez denean.Ondoko galderak erantzun itzazu,erantzunak azalduz:Zenbat ordu egingo du lo pazienteak?Pazientearen ustez, lasterregi esnatu da. Hori dela eta, hurrengo gauan bi pilula batera hartzen ditu.Zenbat ordu gehiago egingo du lo?Egokia izan da pazientearen erabakia?Ba al dago beste alternatiba farmakologikorik pazienteak gau osoan zehar lo egiteko?
