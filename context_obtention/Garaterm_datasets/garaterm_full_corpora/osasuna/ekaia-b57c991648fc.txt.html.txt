64 ekaia, 2023, 44, 63-80 Ainara San Juan, Irrintzi Fernández, Amets Jauregi, Irati Ayesta, Silvia Caballero, Julia Fernández, Leyre Gravina 1. Sarrera Elikadura ez-osasuntsua jarraitzea heriotza-tasarekin eta erikortasunarekin lotura duen arrisku-faktore nagusia da. Ohitura aldagarria denez, mundu mailan gertatzen diren 5 heriotzetatik 1 elikaduraren kalitatea hobetuz ekidin daiteke [1]. Izan ere, elikagaien aukerak eragina du herritarren osasunean eta obesitate-datuetan [2, 3]. Adibidez, hainbat egoera kronikoren agerpena, hala nola gaixotasun kardiobaskularrak, minbiziak, diabetesa eta abar, lotuta dago haragi gorri eta prozesatu, zereal ale findu eta azukredun janarietan oinarritutako elikadura jarraitzearekin. Era berean, fruitu, barazki eta zereal ale oso edo integraletan aberatsak diren dietak jarraitzeak gaixotasun horien prebentzioan lagundu dezake [4]. Horregatik, elikadura-ohitura osasungarriak sustatzeko estrategia berriak behar dira osasun publikoan. Elikadura jatorri anitzeko portaera konplexua da, non faktore indibidualek eta ingurumen-faktoreek elkar eragiten duten [5, 6]. Beraz, elikatzeko moduarekin harremana duten faktoreak ezagutzea eta ulertzea ezinbestekoa da dieta osasuntsuak sustatzeko eta elikadurari zuzendutako politika bereziak garatzeko [7, 8]. Elikadura-ingurunea banako batek elikagaiak eskuratzeko, prestatzeko eta kontsumitzeko hartzen dituen erabakiak baldintzatzen dituen testuinguru fisiko eta soziokulturala da. Horrela, elikadura-inguruneak eragina dauka testuinguru jakin batean bizi diren herritarren elikatzeko moduan. Faktore soziokulturalen artean, gizarte-ohiturak eta -arauak daude. Faktore fisikoei dagokienez, elikagaien eskuragarritasunak eta baldintza ekonomikoek dute garrantzia [9, 10]. Adibidez, herrialde garatuetako hirietan elikagai-eskaintza anitza dago, eta horrek kaloria, koipe, azukre eta gatz handiko produktuak prezio merkera jartzen ditu eskura. gainera, janari lasterrarekin lotutako publizitate masiboak ere modu ez-osasungarrian jatera bultzatzen du [11]. Beste alde batetik, elikagai osasuntsuen eskuragarritasunak dieta osasungarriagoekin lotura duela frogatu dute hainbat ikerketak [12, 13]. Hala, ohitura ezegokien arrazoiak ezagutzeko, ezinbestekoa da, besteak beste, elikadura horretan parte hartzen duten faktoreak zeintzuk diren aztertzea. Beraz, nahitaezkoa da gure elikadura-inguruneak aztertzea eta osasun- edo gizargizarte-desorekek duten eragina ikertzea [14]. Espainiako elikadura-ohiturak hainbat ikerketa kuantitatiboren bitartez aztertu dira jada [15]. Hala ere, elikadura-ingurunea ezagutzeko, metodologia kualitatiboak erabiltzeak aukera ematen du neurketa objektiboak esperientzia subjektiboekin erlazionatzeko [16]. Elikadura-ingurunea aztertzeko, askotariko metodologia kualitatiboak erabili dituzte hainbat ikerketak elikagaien eskuragarritasuna neurtzeko helburuaz [9]. Haien artean diren Partaidetza-Ekintza Ikerketa (Participatory Action Research (PAR)) eta Herritarren Parte-Hartzean Oinarritutako Ikerketa (Community-Based Photovoice tresna elikadura-ingurunearen azterketa kualitatiborako Participatory Research (CBPR)) metodologiak baliagarriak dira tokiko elikadura-ingurunea bertako ikuspegi batetik ulertzeko eta bizilagunek ikerketa-prozesu osoan parte hartu ahal izateko [17-20]. gainera, partaideen hausnarketa, kontzientziazioa, ahalduntzea eta gizarte-ekintza bultzatzen dira [21]. testuinguru honetan koka dezakegu Photovoice Partaidetza-Ekintza Ikerketa. Metodologia honen bitartez, parte-hartzaileek argazkiak atera eta elkarrizketa kritikoak egiten dituzte taldekako eztabaida bidez [22]. Horrela, partaideak ikertzaile nagusi bilakatzen dira, eta beraz, ikertzaileen eta partaideen arteko aldea murrizten da [22, 23]. Photovoice metodologia lehenago ere erabili izan da elikadura-ingurunea ikuspegi komunitario batetik ikertzeko [24-26]. Metodologia honen bitartez, herritarrek beren elikadura-inguruneari buruz duten ikuspegia aztertu daiteke. Horretaz baliaturik, ikerketa honen helburua izan zen Bilboko maila sozioekonomiko altuko auzo batean bertako auzokideen elikadura-ingurunea hautematea eta aztertzea. 2. MetodoLogia 2.1. ikerketaren diseinua eta planteamendua Photovoice proiektua 2017an garatu zen maila sozioekonomiko altua zuen Bilbo hiriko auzo batean. Horretarako, ezinbesteko harremana sortu zen Osakidetzarekin (Euskal Herriko Osasun Sistema Publikoa), Bilboko Udaletxearekin eta Eusko Jaurlaritzaren Osasun Sailarekin. Ikerketa hau Helsinkiko dekretuaren arabera egin zen, eta Basurto Hospitaleko Ikerketa Klinikoko Etika Batzordeak onetsi zuen. Ikerketa garatzeko gune gisa Deustu auzoa aukeratu zen. Izan ere, Deustuk historia luzea du Bilbo hiriaren barruan eta handia da bertako herritarren parte-hartzea. Bilboko Udalaren Datuen katalogoaren arabera, Deustuko auzoak 18.999 biztanle ditu; hau da, Bilboko biztanleria osoaren % 5,5 batzen da auzo horretan. Ezaugarri sozioekonomikoei dagokienez, % 7,5eko immigrazioa du, % 6,8ko langabezia, eta lehen mailako ikasketarik ez duten pertsonen ehunekoa % 1,31koa da [27]. 2.2. Parte-hartzaileak eta lagina Berariazko laginketa-estrategia bat erabili zen parte-hartzaileak erakartzeko [28]. Hori lortzeko, informazio-orriak banatu ziren eta sare sozialen bidez zabaldu, aurkezpen laburrak egin, auzo elkarteekin harremanak landu eta kalean jarritako iragarkiak erabili ziren. Parte-hartzaileen aukeraketa egiteko irizpideak honakoak izan ziren: 1) auzoan gutxienez 5 urtez bizi 66 ekaia, 2023, 44, 63-80 Ainara San Juan, Irrintzi Fernández, Amets Jauregi, Irati Ayesta, Silvia Caballero, Julia Fernández, Leyre Gravina izana; 2) gaztelaniaz hitz egitea; 3) kamera digitala edo smartphonea arazorik gabe erabiltzea; eta 4) taldeko eztabaida-saioetara biltzeko konpromisoa hartzea. Azkenik, proiektuan 6 helduk hartu zuten parte. Partaide guztiei eman zitzaien proiektuaren berri, eta baimen informatu eta irudi-eskubideen orriak bete zituzten ikerketan parte hartu ahal izateko. Parte-hartzaileek ez zuten pizgarri ekonomikorik jaso. Ordainetan, proiektutik argitaratutako liburuaren ale bana jaso zuten. 2.3. Prozedura Photovoice taldea osatzeko, metodoaren diseinatzaile Caroline C. Wang-en metodologia jarraitu zen, non 6 parte-hartzaileko minimoa proposatzen den [29]. Horrela, Deustu auzoko 2 gizonezkok eta 4 emakumek hartu zuten parte. guztira bost saio egin ziren, bakoitza 2 ordukoa, 2017ko maiatza eta uztaila bitartean. Partaideez gain, bi ikertzailek eta osasun arloko teknikari batek ere parte hartu zuten saioetan. Azken hauek saioak gidatu eta oharrak hartu zituzten. Saio guztiak grabatu egin ziren, eta amaieran hitzez hizko transkripzioa egin zen nvivo® programaren bidez. — 1. saioa. Ikertzaileek ikerketarako gaia, talde-saioen ordutegia eta Photovoice metodologia aurkeztu zituzten. Photovoice proiektuaren etika-kontuak ere azaldu ziren (datuen babeserako legeak eta segurtasun pertsonala, adibidez), eta parte-hartzaileek inprimaki labur bat bete zuten ezaugarri soziodemografikoak jasotzeko. Ondoren, kamera bat eman zitzaien eta argazkilari profesional batek eskainitako argazki-tailerrean parte hartu zuten. Saioaren amaieran, argazkiak ateratzeko eskatu zitzaien haien dietan eragina izan zezaketen auzoko elikadura-inguruneko ezaugarri guztiei. — 2. saioa. Egindako argazki guztietatik bere auzoko elikadura-ingurunea hoberen islatzen zuten bost aukeratu behar izan zituen partaide bakoitzak [25, 30, 31], eta ikertzaileei posta elektronikoz bidali, kolorez inprimatu ahal izateko. Saioan argazkiak aurkeztu zituzten partaideek, lehenengo talde-eztabaida gisa. — 3. saioa. Parte-hartzaileek aukeratutako argazkiei buruz eztabaidatzen jarraitu zuten, beren elikadura-inguruneari buruzko alde positiboak islatuz. SHOWED metodo mnemoteknikoa erabili zen talde-eztabaida errazteko, hurrengo galderak abiapuntutzat hartuz: zer ikusten duzu hemen? (What do you See here?); zer gertatzen ari da benetan? (What is really Happening?); Nolako zerikusia du gure bizitzan? (How does this relate to Our lives?); zergatik gertatzen da arazo edo onura hau? (Why does this problem or strength Photovoice tresna elikadura-ingurunearen azterketa kualitatiborako Exist?); zer egin dezakegu haren inguruan? (What can we Do about it?) [23, 32]. — 4. saioa. Aurreko saioko eztabaida jarraitu zen, baina aldi honetan parte-hartzaileek beren elikadura-inguruneari buruzko alde negatiboak aztertu zituzten. SHOWED metodoa erabili zen berriz ere. — 5. saioa. Azken saio honetarako, parte-hartzaileak beren elikaduraingurunea hobeto deskribatu eta ulertzeko gai ziren jada. Hala, aukehobeto deskribatu eta ulertzeko gai ziren jada. Hala, aukeratutako argazkiak kategoria eta azpi-kategorietan sailkatu zituzten auzoaren ikuspegi orokor bat lortu ahal izateko. Hautatutako, kategorizatutako eta sakonki landutako argazki horiek proiektua ezagutarazteko jardueretan erabili ziren. Horren adierazgarri izan zen 2018ko uztailean antolatu zen argazki-erakusketa. Bertan, parte-hartzaileek beren emaitzak eta ondorioak aurkeztu zizkieten hainbat udal-politikariri, osasun zerbitzuetako kideei, ikertzaileei eta bizilagunei [31, 33]. 2.4. datuen analisia Lan honetakoa baino lehenago burutu diren Photovoice proiektuen jardunbide bera jarraituz, datuen analisia partaidetza-ikerketaren bidez egin zen [23, 25, 34]: parte-hartzaileak izan ziren argazkietatik sortutako kategoria eta azpi-kategoriak kodetzearen arduradunak. Sailkapen horretan oinarrituta, ikertzaileek «gerturatze subjektibo» estrategia analitikodeduktiboa erabili zuten kategoria horiek taldekatzeko eta gai zabalagoetan biltzeko [35, 36]. Sinesgarritasuna eta egiaztagarritasuna bermatzeko, azkeneko gai horiek parte-hartzaileekin partekatu eta aztertu ziren, eta haiek nahi zutenean argazkiak edota iruzkinak gehitu ahal izan zituzten [18]. 3. eMaitzak Bilboko maila sozioekonomiko altuko Deustu auzoko 6 bizilagunek hartu zuten parte ikerketan. Haien ezaugarri soziodemografiko nagusiak 1. taulan laburbildu dira. 68 ekaia, 2023, 44, 63-80 Ainara San Juan, Irrintzi Fernández, Amets Jauregi, Irati Ayesta, Silvia Caballero, Julia Fernández, Leyre Gravina 1. taula. Deustuko parte-hartzaileen ezaugarri soziodemografikoak. N = 6 Sexua Emakumeak 4 (% 66,7) gizonezkoak 2 (% 33,3) Jatorria Bertokoak 4 (% 66,7) Etorkinak 2 (% 33,3) Ikasketa-maila Lehen hezkuntza 0 Bigarren hezkuntza 2 (% 33,3) Unibertsitate-ikasketak 4 (% 66,7) Egoera zibila Ezkongabeak 0 Ezkonduak 5 (% 83,3) Alargunak 1 (% 16,7) Lan egoera Lanean 2 (% 33,3) Lanik gabe 0 Erretiratuak 4 (% 66,7) Etxeko andreak 0 Hilabeteko batez besteko diru sarrerak 2.000€ 4 (% 66,7) 1. irudia. Photovoice eztabaida-saioetatik sortutako mapa kontzeptuala: kategoriak eta azpikategoriak. Photovoice tresna elikadura-ingurunearen azterketa kualitatiborako Parte-hartzaileek guztira 30 argazki egin zituzten. Haietatik 13 aukeratu zituzten beren auzoko elikadura-ingurunea hoberen islatzen zutela iritzita. Azkenik, eztabaida-saioetan eta ikerketa taldearen laguntzarekin, aukeratutako argazki horiek 9 kategoriatan sailkatu zituzten. Kategoriak eta azpikategoriak 1. irudian laburbiltzen dira. Hasierako sailkapen horretatik abiatuta (1. irudia), irudiko kategoriak gai handiagoetan bildu zituzten ikertzaileek. Horrela, azkenean 6 gai zehaztu ziren: 1) Ohitura txarrak, 2) Kultura-aniztasuna, 3) Harreman sozialak, 4) Iraunkortasuna, 5) Merkataritzaren eraldaketa, eta 6) Ohitura osasungarriak. 3.1. ohitura txarrak Parte-hartzaileek elikagai eta edari ez oso osasungarrien gehiegizko kontsumoa aipatu zuten, helduen zein gazteen kasuaz arituta. talde-analisian alkoholdun edarien kontsumoaren normalizazioaz hitz egin zen (ikusi 2. irudia). 64 urteko gizonak honako hau esan zuen: «erakusleihoetan alkohola esplizituki erakusten da adin guztietako pertsonentzat». 2. irudia. «Kontsumo arduratsua? Noraino? Ikasten da? Noren aldetik?». (gizona, 64 urte, erretiratua). Bestalde, ospakizunetan elikagai azukreztatuak kontsumitzeko ohitura handia dagoela ere adierazi zen. 55 urteko emakumeak zera esan zuen: «Gozoa zerbait positiboarekin lotzen da. Gehiegi hartzea txarra da, baina neurrian janda ona». 70 ekaia, 2023, 44, 63-80 Ainara San Juan, Irrintzi Fernández, Amets Jauregi, Irati Ayesta, Silvia Caballero, Julia Fernández, Leyre Gravina Auzoko pizzeriaz ere hitz egin zen, partaideen ustez gazteen kontsumorako eta ospakizunetarako gunea dena. 43 urteko emakumeak honakoa gaineratu zuen: «Promozio egunetan eta asteburuetan beteta egoten da. Gazte askok horrelako jakiak erosten dituzte eskaintza asko daudelako; edari azukredunekin egindako promozioak asko erosten dira etxera eramateko». 3.2. kultura-aniztasuna Etorkinek elikadura-ingurunean eragina zutela adierazi zuten parte-hartzaile guztiek (ikusi 3. irudia). Honakoak nabarmendu nahi izan zituzten: atzerritarren presentzia eta kanpoko produktuen kontsumoaren gorakada, eta, aldi berean, etorkinek berek kudeatutako janari-denden kopuruaren igoera. 43 urteko partaide etorkinak honakoa esan zuen horren inguruan: «Horrek erakusten du gure auzoak irekita dituela kultura-aniztasunerako ateak, eta bereziki janariaren sektorean. Gure esku dago ate hori gehiago edo gutxiago zeharkatzea, baina egon badago». 3. irudia. «Beste zapore batzuei irekitako atea. Kulturartekotasuna». (Emakumea, 43 urte, agente komertziala). Photovoice tresna elikadura-ingurunearen azterketa kualitatiborako Horrez gain, partaide guztiek nabarmendu zuten azken urteetako establezimenduen eraldaketa, eta horrekin batera produktu berrien salmentaren bultzakada egon zela. 3.3. Harreman sozialak Kategoria honetarako aukeratutako argazkiek argi utzi zuten auzoko bizilagunek nola ospatzen zituzten ekitaldiak, familia eta lagunekin batera janez. gainera, zenbait argazkik sozializatzearen garrantzia erakusten zuten (ikusi 4. irudia). Horrela, ekitaldiak ospatzeko tradizioa azpimarratu zuten parte-hartzaile guztiek. Familia eta lagunekin astero elkartzeko aitzakia gisa ikusten zuten janaria, harreman sozialen garrantzia adieraziz. 4. irudia. «Jakintzak eta zaporeak partekatzeko leku eta espazio bat». (gizona, 64 urte, erretiratua). Esandakoa babesteko, hona 69 urteko gizon batek esandakoak: «deustun pintxoen historia dago, sustatu egiten da»; «euskadin ospakizunak janez ospatzen dira. Gehienetan gehiegi jaten eta edaten da». Parte-hartzaileek gaineratu zuten auzoan kultura handia zegoela txokoak izateko, eta toki horiek garrantzitsuak zirela auzo barruko gizarte-jardueretarako. 3.4. iraunkortasuna Herritarrak kezkatuta zeuden sortzen den zaborragatik eta hura kudeatzeko moduagatik. Horren adibidetzat edukiontzi marroiak aipatu zituzten: 72 ekaia, 2023, 44, 63-80 Ainara San Juan, Irrintzi Fernández, Amets Jauregi, Irati Ayesta, Silvia Caballero, Julia Fernández, Leyre Gravina ia hutsik zeudela egiaztatu zuten, eta gainera partaideetako askok ez zuten zabor horren prozesamenduaren berririk (ikusi 5. irudia). Horrela adierazi zuen 68 urteko emakumeak: «Herritarrok ez dakigu zakar horrekin zer egiten den, populazioa informatuko balitz, motibazioa areagotuko litzateke, eta erabilera egokia emango litzaioke zaborrari». 5. irudia. «Landare barri baten elikagaia da, aprobetxa ezazu eta ez kontaminatu». (Emakumea, 68 urte, erretiratua). 64 urteko gizonak honakoa esan zuen ildo berdinetik: «Askok ez dakigu zaborrak nola bereizi: janaria, edariak eta benetako zaborra». 55 urteko emakumeak gaineratu zuen: «Sozializatzea ona da, baina ez zaborretik gertu». Bestalde, 70 urteko emakume batek gainontzekoei gogorarazi zien sasoiko produktu ekologikoak kontsumitzea birziklatzea ere badela; izan ere, elikadura-alternatiba honen arabera, oihalezko poltsak erabiltzen badira ontziak erabiltzea saihesten da. Denak ondorio berera iritsi ziren. Agintarien eta politikaren axolagabetasuna aldarrikatzen zuten, eta horrek nola eragin zezakeen bizilagunen dietan. 3.5. Merkataritzaren eraldaketa Herritarrek kezka adierazi zuten farmazien inguruan, supermerkatu gisara ikusten baitzituzten (ikusi 6. irudia). 43 urteko emakumeak esan zuen Photovoice tresna elikadura-ingurunearen azterketa kualitatiborako bezala, «Badirudi osasuna lapiko batean saltzen ari direla. Iragarki engainagarria da. Farmaziek boutique baten antza handiagoa daukate osasun dendarena baino, gaur egun denetarik daukate». Hori indartuz, 68 urteko emakumearen hitzak: «Mota horretako produktuen kontsumoak gora egin du, baita horiek eskaintzen dituzten establezimenduen kopuruak ere». Bertakoek zalantzan jarri zuten farmazietan elikagaiak saltzearen egokitasuna, herritarrengan nahasketa ekar zezakeelako. 43 urteko emakumeak erantsi zuenez: «osasuna eta kontsumoa nahasten dira. Zenbateraino da osasuntsua? Ala kontsumo hutsa ote da?». 6. irudia. «ongizatea bilatzeko supermekatua». (Emakumea, 43 urte, agente komertziala). 3.6. ohitura osasungarriak Bizilagun guztiek onartu zuten beren auzoan kalitate handiko elikagai ugari zegoela, batez ere auzoko merkatuan (ikusi 7. irudia). 43 urteko emakumeak esan zuen: «Fruta eta barazkiak janez ondo elikatzen garela ematen du». 64 urteko gizonak gaineratu zuen: «erosketa maila desberdinetarako leku aproposa da merkatua, eta gainera erosoa da, produktuen aukera handia dutelako». 55 urteko emakumeak adierazi zuenez: «Auzoko merkatuan supermerkatuan egiten ez den erosketa mota egiten da, produktu freskoak erosten dira batez ere: arrainak, frutak, barazkiak». 70 urteko emakumea sasoiko produktu ekologikoen alde agertu zen: «Produktua 74 ekaia, 2023, 44, 63-80 Ainara San Juan, Irrintzi Fernández, Amets Jauregi, Irati Ayesta, Silvia Caballero, Julia Fernández, Leyre Gravina freskoa da. Babestu beharreko zerbait da». gainera, denek aipatu zuten auzoko merkatua komunikazio-espazioa eta bizikidetzarako ingurune oso polita zela. 7. irudia. «elikadura on batean dago digestiorako gakoa». (Emakumea, 70 urte, erretiratua). 4. eztabaida Ikerketa-proiektua garatu ondoren agerian geratu da herritarrek ohitura osasungarriak eta ez hain osasungarriak izan ditzaketela, eta beste ezaugarri batzuen eragina egon daitekeela, hala nola gizarte-harremanak, saltokiak, kultura-aniztasuna eta jasangarritasuna. Maila sozioekonomiko altuko auzo bateko herritarren ikuspegitik tokiko elikadura-ingurunearen diagnostiko komunitarioa egin den lehen ikerketa da hau. Horrela, lortutako emaitzek ebidentzia berria gehitzen dute hiriko ingurumen-faktoreek herritarren elikaduran duten eraginean. Ikerketa honetan erakusten diren emaitzak bat datoz beste egile batzuen aurkikuntzekin [25, 37, 38], biztanleen dietan eragin dezaketen hainbat alderdi nabarmentzearen aldetik: faktore sozialak (hau da, kultura-aniztasuna edo gizarte-harremanak), faktore fisikoak (elikadura-biltegi tradizionalen desagerpena eta supermerkatuen presentzia, adibidez) eta makro-faktoreak (auzo-hezkuntza). Photovoice tresna elikadura-ingurunearen azterketa kualitatiborako Elikadura-portaerekin erlazionatu diren faktore sozialak hainbat dira [39], hala nola familiako otorduen erregulartasuna, janariaren inguruko harreman sozialak, gizarte-babesa, eta elikadura osasungarriaren aldeko arauak. Azterlan honen emaitzen antzera, senide eta lagunekin jateak elikagaien aukeraketan eragina zuela erakutsi zuen aurreko ikerketa batek ere [40]. Honakoan ikusi denez, auzotarrek etxetik kanpo jateko eta edateko biltzeko ohitura zuten. txokoetan edo pintxo-potean batzeak osasungarriak ez diren hainbat portaera sustatzen ditu, hala nola janari hiperkalorikoen eta alkoholaren kontsumoa. Politika publikoen arduradunek hori kontuan izan beharko lukete. Izan ere, hainbat ikerketak adierazi dute harreman sozialek eragina dutela elikagaien erosketan eta kontsumoan [38], eta gizarte-babesak garrantzi handia duela pisuaren kontrolean [40, 41]. Elikaduraren eta osasunaren inguruko literatura berri askok ingurune fisikoan ipini du arreta, auzoko elikadura-saskiaren barietatea, eramateko jakien lokalen hurbiltasuna eta eskuragarri dauden elikagai motak azpimarratuz [42-44]. Lehenago egin diren ikerketek supermerkatuetako elikagaiak kalitate handiagokoak eta prezioz eskuragarriak zirela erakutsi dute [45, 46], baina ikerketa honetan parte hartu duten auzoko nagusien lehentasuna gertuko denda txikiak eta auzoko merkatuak ziren, elikagai freskoak eskuratzeko. Etxeko errenta eta hezkuntza maila altuak fruitu- eta barazki-kontsumo handiagoarekin lotu ziren [47]. Hala ere, gozoki kontsumoa oso ohikoa zen errenta altuko auzoetan ere, maiz erabiltzen baitziren umeentzako sari gisa. gainera, espazio berriek (adibidez, farmaziek) auzotarren elikadura-aukeretan duten eragina ere nabarmendu zen. Horrelako dendetan, publizitatearen eraginez elikadura-osagarriak saltzen dira eta horrek zalantzak sortzen dizkie bezeroei produktu horiek benetan osasungarriak diren edo ez jakiteko orduan. Elikagaien salerosketan eragina izan dezaketen beste ezaugarri batzuk hauek dira: arraza/etnikotasuna eta finantza-mugak [48]. Bizilagunen iritziz, etorkinen presentzia handiagoa da gaur egun auzoan, eta atzerriko produktuen eta janari-saltokien eskaintza eta aniztasuna ugaritzeak produktu horien elikadura-kontsumo ohiturak areagotzea dakar. Beraz, Photovoice proiektu honek herritarren elikadura-lehentasun eta -jokabideetan eragin dezaketen faktoreak identifikatzen lagundu du. Mundu osoko hainbat hiri eta herrialdetan erabili den metodologia honek [32] ikuspegi erabilgarri berri bat ere eskain lezake osasun publikoaren ikerketarako eta praktikarako. Metodo honen balioa bere emaitzen pisuari dagokio (gizarte-ekintza proiektuak, identifikatutako alderdiak, beharrak…), hiritarren parte-hartzea sustatzen du, eta horrela politikak eraldatu, osasun publikoan ikertu eta ahalduntze indibiduala bermatzen du, osasuna hobetzeko helburuarekin [21]. Komunitateak berak zuzendutako aurkikuntzak politikariekin 76 ekaia, 2023, 44, 63-80 Ainara San Juan, Irrintzi Fernández, Amets Jauregi, Irati Ayesta, Silvia Caballero, Julia Fernández, Leyre Gravina eta eragin handiko beste herritar batzuekin partekatu ziren. Asmo horrekin ere, ikerketaren emaitzekin argazki erakusketa publikoa eta herritarrentzako mintegiak antolatu ziren (https://mibarriosaludable.com/eu/fotovoz aren-aurkezpena-jardunaldian/), eta parte-hartzaileen argazkiak biltzen zituen doako deskarga-liburu bat ipini zen denen eskura (https://mibarriosaludable.com/eu/argazki-liburuaren-argitalpena/). Photovoice tresnak izan dezakeen eragin soziala oraindik ebaluatu ez bada ere, komunitateak ekintzara mugiarazten dituenez, politiketan eragina izan dezakeela argudiatzen dute hainbat egilek [17, 49, 50]. Ikerketa-metodologia honek mugak ditu. Alde batetik, zenbait partehar tzailek argazkiak zeri atera ez zekitela edo kalean argazkiak ateratzen ibiltzeak lotsa ematen ziela adierazi zuten. Beraz, argazkiak ateratzeko prozesuan garrantzitsua da parte-hartzaileak eroso sentiaraztea. Bestetik, taldesaioetako eztabaidan bizilagun guztiek parte hartu ahal izateko, bakoitzari bere argazkietatik bost aukeratzea eskatu zitzaien. Azkenik, talde-laginaren tamaina txikia izan da, baina Photovoice metodologia talde-eztabaidetan erabiltzeko egokia [32]. Metodologia hau beste maila sozio-ekonomiko bat duen auzo batean erabiliz gero, emaitzak beste era batekoak izango liratekeela pentsa dezakegu, horrela adierazten baitute hainbat ikerketak [25, 26]. 5. ondorioak Photovoice proiektu honek agerian utzi zituen Bilboko maila sozioekonomiko altuko elikadura-ingurunearen indarguneak eta ahuleziak. Parte-hartzaileek beren elikatzeko moduarekin lotutako elikadura-inguruneari buruzko 6 gai identifikatu eta landu zituzten: 1 ) Ohitura txarrak, 2) Kultura-aniztasuna, 3) Harreman sozialak, 4) Iraunkortasuna, 5) Merkataritzaren eraldaketa, eta 6) Ohitura osasungarriak. Metodologia hau erabilgarria izan daiteke, auzotarren iritzia eta haiek proposatutako gomendioak kontuan hartuta, elikadura-ingurunea hobetzeko politikak diseinatu ahal izateko. bibLiografia [1] Afshin, A. et al. 2019. «Health effects of dietary risks in 195 countries, 1990-2017: a systematic analysis for the global Burden of Disease Study 2017». The Lancet, 393(10184), 1958-72. [2] Robinson, E., McfARlAnd-lEssER, i., PAtEl, z. eta JonEs, A. 2022. «Downsizing food: A systematic review and meta-analysis examining the effect of reducing served food portion sizes on daily energy intake and body weight». British Journal of Nutrition, 7(4), 1-39.
