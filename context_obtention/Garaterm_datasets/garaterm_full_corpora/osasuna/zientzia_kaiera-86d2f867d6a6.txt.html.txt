Ezjakintasunaren kartografia #15 Mapping Ignorance-n asteon argitaratu diren artikuluak: Hainbat botiken aurrean erresistentea den Escherichia coliren klon baten dispertsioa baieztatu da mundu osoan zehar. Honekin batera, agerian jarri da ere, elementu genetiko mugikorrek eta birkonbinazioek patogeno garrantzitsu honen eboluzioan izan duten papera. Ignacio López Goñik azaltzen digu From a single progenitor to a pandemic mutidrug-resistant Escherichia coli artikuluan. 60ko hamarkadaren hasieran, laserren agerpenaren ostean, argi bizia ingurunearen ezaugarri optikoak aldatzeko gai zela demostratu zuten. Eta horrela, haren hedapenean eragiten zuen. Hau izan zen diziplina liluragarri berri baten hasiera, optika ez-lineala. Honetan, adibidez, argia leiar bezala aritu daiteke edota frekuentzia berriak sortarazi ditzake hedatzen den bitartean. Optika ez-linealeko nazioarteko ikerketa-talderik garrantzitsuenetarikoak azaltzen digu, burbuilak sortarazi daitezkeela likido bezala jokatzen duen argi batean: Forming bubbles in liquid light. Gure DNAk geneen adierazpena eta proteinen funtzioak aldatzen dituen mutazioak pairatzen ditu. Baina gure zelulen proteomaren moduladore errealak, mekanismo epigenetikoak dira. Aldatutako eredu epigenetikoak giza gaixotasun askori lotzen zaizkie, batez ere minbiziari baina baita ere, gero eta gehiago, depresioa eta neurodegenerazioa bezalako gaixotasun entzefalikoei. Raúl Delgado Morales Mapping Ignorance blogean estreinatzen da, Alzheimerren gaixotasunarekin duen harremanaz hitz egiten: Epigenetic alterations in Alzheimer´s disease, nature vs. nurture on the path to dementia. Mapping Ignorance bloga lanean diharduten ikertzaileek eta hainbat arlotako profesionalek lantzen dute. Zientziaren edozein arlotako ikerketen azken emaitzen berri ematen duen gunea da. UPV/EHUko Kultura Zientifikoko Katedraren eta Nazioarteko Bikaintasun Campusaren ekimena da eta bertan parte hartu nahi izanez gero, idatzi iezaguzu.
