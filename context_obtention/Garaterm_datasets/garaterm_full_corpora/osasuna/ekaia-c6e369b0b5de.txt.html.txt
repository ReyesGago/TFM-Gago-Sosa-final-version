EKAIA (2023), artikulua prentsan/article in press. https://doi.org/10.1387/ekaia.24776 Ana Blanco-Doval eta lankideak Behin-behineko bertsioa (euskara-orrazketaren faltan). 3 1. SARRERA Espainiako estatuan, haragi ekoizpenera bideratzen diren ekido ustiategi guztien % 93 iparraldeko eremuetan biltzen da (Asturias, Euskadi, Kantauri, Galizia, Gaztela eta Leon eta Nafarroa). Ustiategi hauen artean, % 15 Euskadin eta % 11 Nafarroan daude. Gizendegien eta hiltegien kontzentrazio handiena (% 41), aldiz, Katalunian eta Balentzian dago [1]. Honen arabera, iparraldean haragi ekoizpenerako hazten diren zaldi asko ekialdera eramaten dira gizendu eta hiltzera. Iparraldean, zaldien ekoizpen sistema nagusia estentsiboa da: animaliak mendi eta eremu naturaletan libre bizi dira, eta bertako baliabide naturaletan oinarrituz elikatzen dira [2]. Elikatze-sistema honek animalia produktuen nutrizio-kalitatea hobetzen du, belarretatik datozen konposatu onuragarri asko (esaterako, gantz azido poliasegabeak) zaldiaren ehunetara pasatzen baitira [3]. Hala ere, ekialdeko gizendegietan pentsuan oinarritutako elikadurarekin sistema estentsiboan jasotako onurak galtzen dira, eta honekin batera, jasotako balio erantsia ere [2]. Produktuen nutrizio-kalitateaz harago, zaldien bazkatze estentsiboak hainbat onura dauzka ingurumenean. Alde batetik, zaldiek duten bazkatze-eredua dela eta, biodibertsitatea eta lurraren kalitatea hobetzen dute [4,5] eta paisaia heterogeneoa mantentzen dute, belar altuko eta motzeko mosaiko itxurako landak eratuz eta dibertsitate estrukturala sustatuz [6,7]. Bestalde, ekidoek belar kantitate handia jateko gaitasuna daukate. Kalitatezko belarra eskuragarri ez dutenean, kalitate baxuagoko landare zurkarak jaten dituzte (txilarra izan ezik). Gainera, hortzak bai goiko bai beheko hortzoietan dituztenez, hausnarkariek jan ezin dituzten belar motzetara moldatzen dira, nutrienteen ahorakina handiagotuz [6]. Honen guztiaren ondorioz, ekidoak inguruneko baldintza gogorretara moldatzeko gai dira. Beraz, aukera ona dira ingurune ez mesedegarrietako baliabide naturalak aprobetxatzeko. Esaterako, zaldiak neguko baldintza gogorrak jasateko gai dira, bai portaera bai fisiologia moldatuz [8]. Gainera, landare zurkara errekorrak jatearen ondorioz, ekidoen maneiu estentsiboarekin baso-suteak ere prebenitzen dira [9]. Klima-inpaktuari dagokionez, ekidoen ekoizpenak zenbait onura dauzka hausnarkarien (behiak, ardiak, ahuntzak…) ekoizpenarekin alderatuta. Berotegi-efektuko gas emisio orokorren % 15-18 abeltzaintzatik dator [10,11]. Halaber, hausnarkarien metano enterikoak nekazaritza eta abeltzaintzan igorritako metanoaren % 33-39 suposatzen du [12]. Hausnarkarien digestio-sisteman, errumena deritzon urdailean, jakien hartzidura anaerobioa gertatzen da, berotegi-efektua daukan metano enterikoa askatuz. Ekidoek, aldiz, errumenik ez daukate eta, hartzidura anaerobioa digestio-sistemaren beste ataletan gertatzen bada ere, hausnarkariek baino 3-4 aldiz metano gutxiago igortzen dute [13,14]. Hortaz, EKAIA (2023), artikulua prentsan/article in press. https://doi.org/10.1387/ekaia.24776 Ana Blanco-Doval eta lankideak Behin-behineko bertsioa (euskara-orrazketaren faltan). 4 ekidoen ekoizpena abeltzaintzatik datozen berotegi-efektuko gasen isurketa arintzeko aukera izan daiteke. Euskal Herrian bi zaldi arraza autoktono daude: Pottoka eta Euskal Herriko Mendiko Zaldia. Halere, azken hau da nagusiki haragi ekoizpenerako hazten dena, orokorrean baliabide naturalak aprobetxatzen dituen ekoizpen estentsibopean. Maneiu sistema honi esker, landatartasunerako gaitasun handia garatu dute (1. irudia). Abere honek konformazio konpaktu eta gihartsua dauka [15], haragi ekoizpenerako egokia dena. Zaldi arraza honetako esnea ez da sekula ekoiztu, merkaturatu edota ezaugarritu ikuspuntu zientifiko batetik; hortaz, bere osaera zehatza ezezaguna da gaur egun. Ekidoen ekoizpen estentsiboak dituen eragin positiboak ezagututa, esnearen ekoizpenarekin dibertsifikatzea alternatiba interesgarria izan daiteke. Gainera, Euskal Herriko Mendiko Zaldia desagertzeko arriskuan dagoen arraza autoktonoa dela kontutan izanda, dibertsifikazioak bere sustapena eta iraunkortasuna bultzatu ditzake. 1. irudia. Euskal Herriko Mendiko Zaldia arrazako zaldi, behor eta moxalak Entziako mendikateko (Araba) larreetan bazkatzen. Behor esnea balio altuko produktua kontsideratzen da, bai bere konposizio orokorragatik bai konposatu bioaktiboak (giza osasunean efektu onuragarri zuzena daukaten konposatuak) edukitzeagatik [16]. Animalia jatorriko esneen artean, behor esnearen osaera giza esneak daukanaren antzekoenetarikoa da eta ama esnearen ordezko hautabide egokia izan daiteke [17]. Gainera, behor esne freskoa zein hartzitua Asiako erdialdean eta Europako ekialdeko herrialde batzuetan patologia anitz tratatzeko erabili EKAIA (2023), artikulua prentsan/article in press. https://doi.org/10.1387/ekaia.24776 Ana Blanco-Doval eta lankideak Behin-behineko bertsioa (euskara-orrazketaren faltan). 5 izan dira [18]. Propietate terapeutiko hauei buruzko informazio zientifikoa oso eskasa bada ere, badaude ikerketak behor esnearen eraginkortasun immunomodulatzailea [19], antimikrobianoa [20,21], diabetesaren aurkakoa [22], eta minbizi zelulen proliferazioaren aurkakoa [20,23,24] aurkeztu dutenak. Hala ere, behor esnearen inguruko ezagutza zientifikoa oso eskasa da oraindik, eta ikerkuntza bide luzea dago egiteko. Gantz frakzioari dagokionez, ekidoak, beren digestio-fisiologia dela eta, belarretatik datozen gantz azido poliasegabeak hesteetako mikrobiotak eraldatu baino lehen xurgatzeko gai dira. Hau horrela, ekidoen produktuetan (haragia, esnea…) lipido osasuntsu hauek aurkitu daitezke. Izan ere, behor esnean gantz azidoen % 21 inguru poliasegabeak dira, eta bereziki ugariak dira azido linoleikoa (18:2 n-6) eta azido linolenikoa (18:3 n-3). Behi esnean, aldiz, lipidoen eraldaketa (biohidrogenazioa) digestioprozesuaren hasieran ematen denez, % 5 baino ez dira lipido poliasegabeak [3,18,25-27]. Gantz azido poliasegabeek giza osasunean eta, batez ere, gaixotasun kardiobaskularren prebentzioan funtzio onuragarriak dituzte. Bestalde, bai azido linoleikoa bai azido linolenikoa giza organismorako esentzialak eta osasunerako onuragarriak diren beste n-3 eta n-6 gantz-azidoen aitzindariak dira [28]. Animalien jakietatik beren ehunetara (haragia, esnea...) pasatzen diren konposatuak direnez, behor esnearen gantz azidoen profila edoskitzaroarekin (urtaroekin eta, ondorioz, belar freskoaren kalitatearekin estuki erlazionatuta dagoena) eta animaliaren elikadurarekin aldatu daiteke [27,29]. Beste berezitasun bat ekido esneak duen proteinen profila da. Esnean bi proteina mota nagusi daude: gazureko proteinak eta kaseinak. Hausnarkarien esnean, kaseinek proteina totalaren % 80 inguru osatzen dute eta % 20 inguru gazureko proteinek. Behor esnea, aldiz, gazureko proteinetan aberatsagoa da: proteinen % 45 gutxi gorabehera (kaseinak proteinen % 55 diren bitartean). Honek behor eta giza esneen arteko antzekotasuna agerian jartzen du, kaseinak giza esnearen proteinen % 30 baino ez baitira eta frakzio proteikoaren gehiengoa gazureko proteinek osatzen dute [17,30]. Halaber, behor esnea propitate antimikrobianoak, antiinflamatorioak, fungizidak eta antitumoralak erakutsi dituzten lisozima eta laktoferrina deritzen proteinetan aberatsa da, baita G immunoglobulinetan ere [31]. Kaseinen eta gazureko proteinen arteko ratioak esneko proteinen digerigarritasunean ere eragin dezake. Kaseinetan aberatsak diren esneek digeritzeko zailagoa den koagulu irmo eta dentsoa sortzen dute urdailean. Aldiz, giza eta behor esneen kasuan, gazureko proteinetan aberatsak direnez, digeritzeko errazagoa den koagulu leuna sortzen da digestio-prozesuan zehar [30,32]. Hau dela eta, behor esnearen kontsumoa digestio arazoak dituzten pertsonentzako alternatiba gisa proposatu da. Aitzitik, behor esneak alergenizitate baxua aurkeztu izan du behi esnearen proteinei alergia dioten pazienteengan [30,33]. EKAIA (2023), artikulua prentsan/article in press. https://doi.org/10.1387/ekaia.24776 Ana Blanco-Doval eta lankideak Behin-behineko bertsioa (euskara-orrazketaren faltan). 6 Hau guztia kontuan izanda, ikerketa honen helburu nagusia maneiu erdi-estentsibopean hazitako Euskal Herriko Mendiko Zaldia arrazako behor esnearen konposizio orokorra aztertzea da, makronutriente (gantza, proteina eta laktosa) totalen eta estraktu lehor iharraren kuantifikazioaren bitartez. Gainera, bai jatorrizko ustiategiaren bai edoskitzaroaren eragina aztertu da. Honekin, produktu berri honen kalitate nutrizionala ezagutuko da. 2. MATERIALAK ETA METODOAK 2.1. Ustiategien ezaugarriak eta animalien dieta Ikerketa honetarako, Araban kokatutako hiru ustiategi komertzialetakoak (bat Buruagan eta bi Azazetan kokatuak) ziren hemezortzi behor erabili ziren, denak Euskal Herriko Mendiko Zaldia arrazakoak. Behorren batez besteko (± desbiderapen estandarra) adina 9,53 ± 3,76 urtekoa zen, eta erditze kopurua 5,68 ± 3,56. Behorrak edoskitzaro osoan zehar jetzi ziren, 2021eko maiatzetik urrira. Edoskitzaroaren lehenengo erdian zehar (maiatzetik uztailera) jeztea eta laginketa astean behin egin ziren; bigarren erdian zehar (abuzturik urrira), ordea, 14 egunean behin. Guztira, 310 esne lagin jaso ziren. Edoskitzaro osoa 14 eguneko tarteetan banandu zen eta erditu ondorengo 3-4 eta 25-26 asteak ezarri ziren edoskitzaroaren hasiera eta amaiera moduan, hurrenez hurren. Denera 12 edoskitzaro tarte eduki ziren kontuan. Behorren elikadura eta maneiua desberdinak ziren ustiategien artean. Labur, 1. ustiategiko (Buruaga) behorrek maiatzean bakarrik bazkatu zuten larreetan, eta edoskitzaroaren gainerako hilabeteetan (uztailetik aurrera) alpapa, belar ondua, belar moztua, fruta eta patata nahasketarekin elikatu ziren. Abeltegi honetan jezte makina elektrikoa erabili zen (Canarias-1, Ultramilk, Socuéllanos, Ciudad Real). Beste alde batetik, 2. eta 3. ustiategietako (Azazeta) behorrek edoskitzaro osoan zehar bazkatu zuten belardietan. Uztailetik aurrera, belar freskoaren eskuragarritasun urriagatik, belar moztuarekin (2. ustiategia) edo belar onduarekin (3. ustiategia) osatu zen animalien elikadura. Bi ustiategi hauetan behorrak eskuz jetzi ziren. Hiru abeltegien kasuan, behorrei zereal (oloa, garia edota artoa) eta alpapa edota ilar nahaste bat eman zitzaien jeztearen momentuan, prozesura ohitze aldera; izan ere, behorrak jezten ziren lehenengo aldia zen (2. irudia). Behin esnea jasota, hozte tenperaturan mantendu, laborategira eraman eta bertan – 80 ºC-tan kontserbatu zen analisia egin arte. 2. irudia. Behorren elikadura edoskitzaroan zehar. 2.2. Osaera orokorraren analisia eta analisi estatistikoa Esnearen gantz, proteina, laktosa eta estraktu lehor iharraren (gantza ez diren gainerako solidoen multzoa) kopuru totala infragorri hurbilaren espektroskopiaren bitartez (NIR) analizatu zen Lekunberriko Esnekari Erakundean (Lekunberri, Nafarroa). Lekunberriko Esnekari Erakundeak Akreditazioen Erakunde Nazionalaren (ENAC) akreditazioa dauka (174/LE381) eta esne eta esnekien ohiko analisiak egiten dituzte. Datuak Bariantziaren Analisiaren Modelo Lineal Mistoarekin (ANOVAMLM; IBM-SPSS, 28. bertsioa, New York, EEBB) analizatu ziren, banakako animalia subjektu, ustiategia faktore finko eta edoskitzaro tartea errepikatutako neurketa faktore gisa ezarriz. Esangura maila P ≤ 0,05-en finkatu zen. Ustiategien arteko konparaketarako, menpeko aldagaien batez besteko karratu minimoak Tukey-en testarekin analizatu ziren. 3. EMAITZAK ETA EZTABAIDA Lortutako emaitzen arabera, gantza Euskal Herriko Mendiko Zaldia arrazako behor esnearen makronutrienterik urriena da, eta laktosa ugariena (1. taula). Gantza, proteina eta laktosaren batez besteko edukiak altuagoak dira maneiu intentsiboena jarraitu zuen abeltegiko esnean (1. ustiategia), baina ezberdintasun estatistikoki esanguratsurik gabe. Estraktu lehor iharrean ustiategien arteko ezberdintasun estatistikoki esanguratsuak behatu dira. Izan ere, behorren bazkatze garai motzena (hilabete bakarra) izan zuen ustiategiko (1. ustiategia) esneak estraktu lehor ihar eduki altuagoa dauka EKAIA (2023), artikulua prentsan/article in press. https://doi.org/10.1387/ekaia.24776 Ana Blanco-Doval eta lankideak Behin-behineko bertsioa (euskara-orrazketaren faltan). 8 3. ustiategikoak baino, behorrak edoskitzaro osoan zehar bazkatzen mantendu eta belar onduarekin osatu zituena. Jakina da behorren dietak esnearen osaeran eragina izan dezakeela. Adibidez, kontzentratuetan (pentsuak) aberatsak diren dietek behor esnearen proteina kantitatea txikiagotzen dute, behien kasuan ez bezala [34], eta esnearen bitamina edukia ere dietarekin alda daiteke [17]. Nahiz eta ikerketa honetan hiru ustiategien esneko proteina eta laktosa edukiak estatistikoki berdinak izan, baliteke bakarkako osagai solidoen arteko desberdintasun ez esanguratsuen metaketatik sortu izana estraktu lehor iharrean behatu diren ezberdintasun esanguratsuak. 1. taula Euskal Herriko Mendiko Zaldia arrazako behor esnearen konposizio orokorra, g/100 g esnean adierazita, eta ustiategien arteko ezberdintasunak. x ± DE: Batez bestekoa ± desbiderapen estandarra; Min: Minimoa; Max: Maximoa. a, b: Ustiategien arteko ezberdintasun estatistikoki esanguratsuak (P ≤ 0,05). Edoskitzaroan zeharreko eboluzioa aztertuta, gantzaren eta proteinen edukia murriztu eta laktosaren edukia handitzen dira (3. irudia). Hau horrela, edoskitzaroaren amaieran (erditu ondorengo 25-26 asteak) hasieran (erditu ondorengo 3-4 asteak) dagoen gantzaren eta proteinen % 34 eta % 21-eko murrizketa gertatzen da, batez beste eta hurrenez hurren. Laktosaren edukia, ordea, % 6 handitzen da. Estraktu lehor iharraren edukiak denboran zeharreko gorabeherak jasaten baditu ere, orokorrean ez da edoskitzaroaren hasieratik amaierara asko aldatzen. Estraktu lehor iharraren aldaketarik nabarmenena lehenengo ustiategian gertatzen da, 3-4 eta 5-6 asteen bitartean. Gantzaren edukian murrizketa orokorra 1. Ustiategia 2. Ustiategia 3. Ustiategia Batez bestekoa x ± DE 0,306 ± 0,126 0,267 ± 0,086 0,247 ± 0,085 0,270 ± 0,101 Min 0,130 0,120 0,110 0,110 Max 0,720 0,495 0,530 0,720 x ± DE 1,80 ± 0,28 1,79 ± 0,18 1,77 ± 0,15 1,78 ± 0,20 Min 1,44 1,42 1,54 1,42 Max 2,94 2,49 2,24 2,94 x ± DE 6,80 ± 0,29 6,76 ± 0,29 6,70 ± 0,26 6,75 ± 0,28 Min 5,59 6,19 6,26 5,59 Max 7,18 7,40 7,35 7,40 x ± DE 9,45a ± 0,29 9,38a,b ± 0,29 9,27b ± 0,24 9,36 ± 0,28 Min 8,49 8,80 8,95 8,49 Max 10,4 10,2 9,96 10,4 PROTEINA LAKTOSA ESTRAKTU LEHOR IHARRA GANTZA EKAIA (2023), artikulua prentsan/article in press. https://doi.org/10.1387/ekaia.24776 Ana Blanco-Doval eta lankideak Behin-behineko bertsioa (euskara-orrazketaren faltan). 9 behatzen bada ere, jaitsiera irregularra da, edoskitzaro osoan zeharreko gorabeherak daudela. Proteina eta laktosaren eboluzioa, aldiz, nahiko konstantea da. Proteina edukiaren jaitsiera nabarmenagoa da edoskitzaroaren lehenengo erdian zehar (16. astera arte), laktosaren edukiaren igoerarekin gertatzen den moduan; gero, aldaketak ez dira hain ohargarriak izan. Laktosaren kasuan, ordea, beheranzko joera dago edoskitzaroaren azkeneko fasean (17-18 asteetatik aurrera 1. ustiategian eta 21-22 asteetatik aurrera 2. eta 3. ustiategietan). Laktosaren eta estraktu lehor iharraren grafikoak alderatzen badira, antzekotasun handiak suma daitezke. Izan ere, estraktu lehor iharraren % 72 (batez beste) laktosa dela kontutan hartuta, laktosaren denboran zeharreko aldaketek estraktu lehor iharraren eboluzioan eragin handia izango dute. Konposatu eta ustiategi bakoitzaren emaitzetan dagoen aldakortasun handia (1. taula; minimoak eta maximoak) edoskitzaroan zehar gertatzen diren aldaketa esanguratsuen ondorioa da. 3. irudia. Euskal Herriko Mendiko Zaldia arrazako behor esnearen konposizio orokorraren eboluzioa (gantza, proteina eta laktosa: P ≤ 0,001; estraktu lehor iharra: P ≤ 0,01) edoskitzaroan zehar. Beste arrazetako behor esnean antzeko proteina eta laktosa edukiak aurkitu dira (1,4-3,2 g proteina eta 5,6-7,2 g laktosa 100 g edo mL esnean; [35-38]). Euskal Herriko Mendiko Zaldia arrazako behorren EKAIA (2023), artikulua prentsan/article in press. https://doi.org/10.1387/ekaia.24776 Ana Blanco-Doval eta lankideak Behin-behineko bertsioa (euskara-orrazketaren faltan). 10 esneak daukan gantz kopurua, aldiz, beste ikerketetan aurkitutakoa (0,5-4,2 g/100 g esne; [25,36-39]) baino nabarmen baxuagoa da. Batzuek edoskitzaroaren azkeneko faseetan gantz kopuru baxua (0,4 g/100 g esne) aurkitu izan badute ere [31,40-42], ikerketa honetan 0,4 g gantz/100 g esne-tik beherako batez besteko balioak aurkitu dira edoskitzaroaren hasieratik. Hortaz, Euskal Herriko Mendiko Zaldiak gantzean bereziki urria den esnea ematen duela ondorioztatu daiteke. Izan ere, behor esnearen osaera (gantza, proteina eta laktosa edukiak) zaldi arrazaren arabera alda daiteke modu esanguratsuan [43]. Gantz eduki hain baxuaren beste arrazoi bat errapearen guztizko hustea egin ez izana izan daiteke, jezte prozesuaren amaieran ateratzen den esnearen gantz kontzentrazioa altuagoa baita hasieran ateratzen den esnearena baino [44]. Hau horrela bada ere, jeztea egiteko modua (jezteko metodoa, eskuz ala makinarekin; eguneko ordua; lekua; jezten zuen pertsona...) oso ezberdina izan da ikerketa honetako ustiategien artean, eta kasu guztietan aurkitu da gantz kopuru baxua, ezberdintasun estatistikoki esanguratsurik gabe. Hortaz, arrazoi hau baztertu da. Edoskitzaroak behor esnearen konposizio orokorrean daukan eragina beste ikerketa batzuetan frogatu da ere, denboran zeharreko gantzaren eta proteinaren gutxiagotzea eta laktosaren aberastea egiaztatuz [37,42]. 4. irudia. Euskal Herriko Mendiko Zaldia arrazako behorren eta beste ugaztun espezie batzuen esnearen konposizio orokorraren arteko konparaketa. Giza, behi, ardi, ahuntz eta gamelu esneen konposizio datuak Claeys et al.-etik [17] atera dira. Behor esnearen eta beste ugaztunen esnearen konposizioak behatzen badira (4. irudia), ezberdintasun nabariak ikus daitezke. Hasteko, gantza da behor esnearen berezitasunik nagusienetarikoa, giza kontsumora bideratutako animalia esneen artean gantz kopuru txikiena daukana EKAIA (2023), artikulua prentsan/article in press. https://doi.org/10.1387/ekaia.24776 Ana Blanco-Doval eta lankideak Behin-behineko bertsioa (euskara-orrazketaren faltan). 11 baita, asteme esnearekin batera [17]. Gantz kopuru hain baxua izatearen ondorioz, behor esnea aukera interesgarria da, esaterako, kaloria urriko dieta jarraitzen duten pertsonentzat. Bestalde, behi, ardi, ahuntz eta gamelu esneekin alderatuta, behor esneak proteina eta estraktu lehor gutxi dauzka, baina laktosa eduki altua. Hau horrela, konposizio orokorraren aldetik giza esnearen antzekoenetarikoa den animalia esnea da behorrarena eta jaioberrientzako aukera ona suposa lezake [26]. 4. ONDORIOAK Euskal Herriko Mendiko Zaldia arrazako behor esnea oso gantz eduki baxua izateagatik nabarmentzen da, laktosa eta proteina edukiak beste zaldi arrazen esnean aurkitutakoaren antzekoa den bitartean. Ustiategian erabilitako maneiu sistemak esnearen estraktu lehor ihar edukian eragin esanguratsua dauka, ez ordea makronutriente indibidualen edukian. Hau horrela, sistema intentsiboenarekin (bazkatze denbora laburrena) ekoiztutako esneak estraktu lehor ihar eduki altuena dauka. Bestalde, edoskitzaroak eragin estatistikoki esanguratsua dauka gantz, proteina, laktosa eta estraktu lehor ihar edukietan: gantz eta proteina edukiak edoskitzaroan zehar murriztuz doaz eta laktosa edukiak, ordea, goranzko joera aurkezten du. Estraktu lehor iharraren aldaketek joera zehatzik aurkezten ez badute ere, laktosaren eboluzioak eragin handia daukala uste da, hau baita estraktu lehor iharrean dagoen konposatu nagusia. Orokorrean, behor esneak gantz eta proteina gutxi eta laktosa asko dauzka, giza esnearen antzera. Emaitza hauek sistema erdi-estentsibopean hazitako Euskal Herriko Mendiko Zaldia arrazako behorren esnearen kalitate nutrizionala aditzera ematen dute. Horrela, arraza autoktono honen behor esnea egungo ekoizpen sistemaren dibertsifikaziorako alternatiba ona izan daitekeela ikusi da, Euskal Herriko landa-eremuetako ekido ustiategiak eta, orokorrean, abeltzaintza (erdi-)estentsiboaren iraunkortasuna sustatuz. 5. ESKER ONAK Ikerketa honen finantzaketa Eusko Jaurlaritzako proiektuen (KK-2019/00034 BIOTASMA eta 00015-COO2019-30 BEHOR ESNE) eta ikerketa-talde kontsolidatuen (IT944-16 eta IT1568-22) bidezkoa izan da. Ana Blanco Doval-ek eskerrak eman nahi dizkio Eusko Jaurlaritzako Hezkuntza Sailari Doktore ez diren ikertzaileak prestatzeko Doktorego Aurreko Programako laguntzagatik.
