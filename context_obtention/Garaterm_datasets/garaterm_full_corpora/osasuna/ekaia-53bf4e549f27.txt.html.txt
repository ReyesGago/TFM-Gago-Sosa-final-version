EKAIA, 27 (2014) 57 Ingurune aberastuaren eragina eskizofrenian Harkaitz Bengoetxea*1, Irantzu Rico-Barrio1, Naiara Ortuzar1, Enrike G. Argandoña2, Jose Vicente Lafuente1 1 Neurozientziak Saila, Medikuntza eta Odontologia Fakultatea (UPV/EHU) 2 Leioako Erizaintzako Unibertsitate Eskola (UPV/EHU) * harkaitz.bengoetxea@ehu.es Jasoa: 2014-05-26 Onartua: 2014-10-08 Laburpena: Eskizofrenia gure gizarteari eragiten dioten patologia psikiatriko ohikoen eta minusbaliagarrienetakoa da. Besteak beste, ikasteko zailtasunak eta oroimenaren hutsegiteak dira zailtasun garrantzitsuak gizarte-integrazioari begira. Eskizofrenia, degeneraziozko gaixotasun kronikoa da eta denboran zehar larritzen doa, baina gaur egungo ikerketa desberdinek erakusten dute terapia-estrategia egoki batek posible egin dezakeela gaixotasuna pairatzen duten kideen integrazioa hobetzea egungo gizartean. Nahiz eta eragin handiko patologia izan, bere jatorri etiopatogenikoa ez da guztiz ezaguna, bere sorreran parte har baitezakete hainbat eta hainbat faktore desberdinek, hala nola inflamazioak, substantzia psikoaktiboak eta batik bat neurona-zirkuitu kitzikatzaileen eta inhibitzaileen arteko desorekak garapenean zehar. Nerbio Sistema Zentralaren jaio ondorengo garapenean oso funtsezkoa da neurona kitzikatzaileek sortzen dituzten seinale aferenteen eta interneurona GABAergikoek bideratutako zirkuitu inhibitzaileen arteko oreka. Bizimoduaren eta eskizofreniaren larritasun mailen arteko korrelazio zuzena dago, eta ikusi da sedentarismoak sintomatologia areagotzen duela. Patologia neurologikoak eta neuropsikiatrikoak aztertzeko erabiltzen diren animali modeloetan, ikusi izan da ingurune aberastua dela efektuak murrizteko ahalmena duen tresnetako bat. Ingurune aberastuak, zentzumenen erabilera, ariketa fisikoa eta gizarte-elkarrekintza areagotzen ditu. Ingurunea aberasteak ikas ahalmenen eta oroimena areagotzea eragiten ditu, bai baldintza patologikoetan, baita baldintza arruntetan ere. Halaber, aberastutako ingurunean hazitako animaliek neurogenesia, gliogenesia eta dendriten adarkatze handiago bat erakutsi dute eta horrek lagun dezake hainbat neurodegenerazio gaixotasunen efektuei aurka egiten. Eskizofreniaren ezaugarri etiopatogenikoen alderdian, garrantzi handia hartzen dute sistema sentsorialen garapenean inhibizio-zirkuituei gertatzen zaizkien eraldaketek. Hori dela eta, ingurune aberastuak eskizofreniako animali modeloetan duen eragin positiboa aztertuko dugu. Hitz gakoak: unitate neurogliobaskularra; eskizofrenia; ingurune aberastua; interneuronak; areagotze kognitiboa. EKAIA 27.indd 57 EKAIA 27.indd 57 19/12/14 08:10:59 19/12/14 08:10:59 58 EKAIA, 27 (2014) Harkaitz Bengoetxea, Irantzu Rico-Barrio, Naiara Ortuzar, Enrike G. Argandoña, Jose Vicente Lafuente Abstract: Schizophrenia is one of the most common and disabling psychiatric disorders that affect our society. Its main clinical manifestations are deficiencies in various aspects of learning and memory, which involve significant difficulties to access full social integration. Schizophrenia is a chronic degenerative disease that leads to distress over time, but current studies show how it is possible for people who suffer it improve successful social integration with the appropriate therapeutic strategies. Despite its high incidence, pathogenetic origins of schizophrenia are not fully known, and there seem to be important contributory factors, such as inflammation, the use of psychoactive substances and especially the imbalance of excitatory and inhibitory neuronal circuits during development. In postnatal Central Nervous System development the correct balance between neurons producing afferent signals and the regulation of inhibitory circuitry mediated by GABAergic interneurons is an essential element. There is a direct correlation between lifestyle and levels of severity of schizophrenia in humans. A sedentary lifestyle is an aggravating factor of symptomatology. In animal models of neurological and neuropsychiatric disorders there is an element which can play a crucial role minimizing the effects of pathologies such as environmental enrichment, which is the combination of sensory stimulation, physical exercise and social interaction. Environmental enrichment improves learning and memory in both normal and pathological conditions. Animals raised in an enriched environment have shown increased hippocampal neurogenesis, gliogenesis and the dendritic arborization, in addition to an increase in the formation of synapses in different brain areas that can help mitigate the effects of neurodegenerative diseases. Given the etiopathogenic features of schizophrenia, with an origin that involves alterations in the formation of the common process of maturation of the sensory system during the critical period of cortical inhibitory circuits, we revised the benefitial effects of environmental enrichment in schizophrenia animal models. Keywords: neurogliovascular unit; schizophrenia; enriched environment; interneurons; congnitive enhancement. 1. SARRERA Eskizofrenia patologiak gizartearen % 1ari eragiten dio [1]. Eskizofreniaren ikuspegi klinikotik azpimarratzekoak dira ikasteko zailtasuna eta oroimenaren hutsegiteak eta honek eskizofrenia pairatzen duten kideen gizarte-integrazioa eragozten du. Patologiaren ezagutzaren hastapenetan, itzulerarik gabeko patologia gisa deskribatu zen, baina gaur egun gero eta ikerketa gehiago daude egiaztapen hau gezurtatzen dutenak. Gaur egungo datuek diote, terapia-estrategia egokiak erabiliz, posible dela gizaki hauen erabateko gizarte-integrazioa lortzea [2]. Nahiz eta eragin handiko patologia izan, bere jatorri etiopatogenikoa ez da guztiz ezaguna. Substantzia psikoaktiboen kontsumoa eta garapenean zehar gertatzen diren neurona-zirkuitu kitzikatzaileen eta inhibitzaileen arteko desorekak egon daitezke gaixotasun honen sorreraren atzean. KitziEKAIA 27.indd 58 EKAIA 27.indd 58 19/12/14 08:10:59 19/12/14 08:10:59 EKAIA, 27 (2014) 59 Ingurune aberastuaren eragina eskizofrenian katze-inhibizio zirkuituen arteko garapen egokia ezinbestekoa da Nerbio Sistema Zentralaren jaio ondorengo garapen egoki batean, non oreka bat mantendu behar den neurona kitzikatzaileek sortzen dituzten seinale aferenteen eta interneurona GABAergikoek bideratutako zirkuitu inhibitzaileen artean. GABA (azido gamma-aminobutirikoa) garuneko neurotransmisore inhibitzaile nagusia da. Glutamatotik sortzen da bi entzimari esker, batetik GAD67 (glutamiko azido deskarboxilasa), egoera basalean GABAren sintetizatzaile garrantzitsuena dena, eta bestetik GAD65, hainbat metabolismo-eskaerari aurre egiteko neutrotansmisorea sortzen duena [3, 4]. Eskizofreniaren kasuan, seinalizazio GABAergikoak duen eragina zabal ikertu da. Gainera, orain dela gutxi egindako lan batean, patokonektoma terminoa proposatu da zirkuitu kortikalen ezohiko garapena erakusten duten patologien oinarri gisa, eta azken hauen artean kokatzen da eskizofrenia [5]. 2. KITZIKAPEN/INHIBIZIO DESOREKA Jaio ondorengo Nerbio Sistema Zentralaren garapenean berebiziko garrantzia du neurona kitzikatzaileek sortzen dituzten seinale aferenteen eta zirkuitu inhibitzaileek hauen gainean duten funtzio erregulatzaileen arteko orekak [6]. Oreka hau interneurona GABAergikoek bideratzen dute. Kortexeko neuronen %40a osatzen dute interneurona hauek eta beraien artean konplexutasun morfologiko handia erakusten dute [7]. Hala ere, desberdintasunak daude kortexeko geruzaren, espeziaren eta erregioaren arabera, baina orokorrean 3 talde handitan sailka ditzakegu interneuronak: parbalbumina positiboak (%40), somatostatina positiboak (%30) kalretinina positiboekin koespresatzen direnak, eta serotonina positiboak (%30); azken hauen barruan sartuko genituzke VIP (peptido basointestinal) positibo guztiak [8, 9]. Ezaugarri neurofisiologiko, morfologiko eta neurokimiko desberdinak izateaz gain, interneuronek enbrioi aldiko jatorri desberdinak dituzte [10]. Zirkuitu hauen eraketa sakonki ikertu da garapenean zehar eta batik bat zentzumenen kasuan. Zentzumen-seinaleak kortexera iristen dira eta interneurona GABAergikoek gidaturiko seinaleak askatzen dituzte; hauei esker egitura kortikal heldua ezartzen da. Erregulazio prozesu hau batik bat interneurona parbalbumina positiboei (PV+) esker gertatzen da. Kitzikapenen areagotze bat ematen bada edo kitzikapenen murrizte bat ematen bada, zirkuitu hauen eraketa aldatu daiteke, heltze prozesua aurreratuz edo atzeratuz [11]. Kitzikapen/inhibizio orekaren funtsezko funtzioaz gain seinale hauen desoreka autismoa, Rett-en sindromea eta eskizofrenia bezalako patologiekin lotu da. Patologia hauetan, neurona PV+en beherakada bat behatu EKAIA 27.indd 59 EKAIA 27.indd 59 19/12/14 08:10:59 19/12/14 08:10:59 60 EKAIA, 27 (2014) Harkaitz Bengoetxea, Irantzu Rico-Barrio, Naiara Ortuzar, Enrike G. Argandoña, Jose Vicente Lafuente da [4, 12, 13]. Bestalde, pentsatzen da jaio ondorengo garapen goiztiarrean dagoela eskizofreniaren sorrera, baina patologia honetan oso garrantzi handia du garuneko kortex prefontala izeneko eskualdeak, garapen berantiarrekoak. 3. UNITATE NEUROGLIOBASKULARRA Urte askoan zehar, pentsatu izan da neuronak zirela garunaren funtsezko ardatza edo ardatz bakarra, eta garunaren gainontzeko osagaiek bigarren mailako funtzio bat betetzen zutela. Gaur egun badakigu, eragile guztiek dutela berebiziko garrantzia eta horregatik, Unitate Neurogliobaskular hitza erabiltzen da garunaren 3 osagai garrantzitsuenak aipatzeko: neuronak, odol-hodiak eta glia (nerbio-sistemako zelula ez-neuronalak: astrozitoak, oligodendrozitoak eta mikroglia). Unitate honen garrantzia ez da odol-hodi sistemarekin zerikusia duten patologietan soilik ikusten. Gero eta argiago ikusten da degeneraziozko patologia guztietan unitate honek garrantzi handia duela. Hala da alzheimerrean, esklerosi lateral amiotrofikoan... [14, 15]. Eskizofreniari dagokionez, lehen esan dugun bezala, oraindik ez dago oso argi neuronen funtzioa patologia honetan, baina lan batzuetan ikusi da inflamazioak zerikusia izan dezakeela bere sorreran [16] eta inflamazioan funtzio garrantzitsua duten zelulek garrantzia handia hartzen dute unitate neurogliobaskularraren mantenuan [17]. Unitatea osatzen duten hiru eragileen alterazioa gertatzen da eskizofrenian. Neuronen kopurua eta batik bat interneuronena gutxitua dago garuneko hainbat eremutan, batez ere kortex prefrontalean [18, 19]. Gliarengan gertatzen diren aldaketak ere nabariak dira, baina batik bat mikroglia da gertatzen den neurona-galerari aurre egiteko aldaketak jasaten dituena [20, 21]. Eta azkenik, odol-hodiek ere aldaketak jasaten dituzte. Ez da hala gertatzen odol-hodien luzeran, dentsitatean edo neurona/odol-hodi ratioan [22]. Izan ere, bere ezaugarri genetikoetan, eta inflamazio prozesuetan parte hartzen duten geneak aktibatzen dira eta hesi hematoentzefalikoaren integritatea arriskuan jartzen da [23]. Patologietatik kanpo, aski ezaguna da unitate neurogliobaskularraren gainean ingurunea aberasteak, hau da, kitzikapenen areagotzeak edo murrizketek duten eragina [24, 25]. 4. ANGIOGLIONEURINAK Esana dugu unitate neurogliobaskularra dela kortexeko unitate funtzionala. Unitate hau modulatzen duten osagaiek ere hainbat funtzio betetzen EKAIA 27.indd 60 EKAIA 27.indd 60 19/12/14 08:10:59 19/12/14 08:10:59 EKAIA, 27 (2014) 61 Ingurune aberastuaren eragina eskizofrenian dituzte eta izen propio bat ere hartu dute: angioglioneurinak [26]. Molekula hauek unitate neurogliobaskularra erregulatzen duten peptido talde bat dira eta bertan kokatzen dira neuronengan, odol-hodiengan eta gliarengan eragina duten faktoreak, hala nola VEGFa, BDNFa, NGFa, EPOa, IGFa... Peptido hauek guztiek hainbat ezaugarri komun dituzte: odol-hodi berrien sorreran parte hartzen dute (angiogenikoak dira), neurona berriak sortzen dituzte (neurotrofikoak dira) eta glia zelula berrien sorreran parte hartzen dute (gliogenikoak dira), eta gainera neuronen babesa edo biziraupena bermatzen dute (neurobabesleak dira). Gure orain arteko lanetan VEGFa izan da gure lanen ardatz, bere funtzioak ondoen ikertu diren angioglioneurina delako [27]. VEGFaren funtzioak ondo ezagutzen diren arren, patologia neurologikoetan eta neuropsikiatrikoetan betetzen duen funtzioa ez dago oraindik argi. Lehenengoz faktore baskular gisa deskribatu zen eta argi dago jatorri baskularreko patologietan duen zeregina. Baina gainontzeko garun-patologietan oraindik ikerketa asko egin behar dira, bere eraginak zehazki zeintzuk diren jakiteko. Orain arte, egiaztatua dago VEGFaren beherakada bat gertatzen dela esklerosi lateral amiotrofikoa, parkinsona, Hungtinton edo alzheimerra bezalako neurodegenerazio-gaixotasunetan [28]. Gaixotasun neuropsikiatrikoei dagokienez, VEGFaren adierazpenaren beherakada ere ikusi da, eta gaixotasun horien artean kokatzen dugu eskizofrenia [29]. Oro har, angioglioneurinek, neurona GABAergikoen aktibitatea erregulatzen dutelarik, eskizofreniaren garapenean berebiziko garrantzia dute. 5. ESKIZOFRENIA-ABERE-MODELOAK Eskizofreniaren oinarriak ikertzeko hainbat eta hainbat animalia modelo erabili izan dira. Animalia modelo hauek hiru kategoriatan bana genitzake, indukzio metodoaren arabera: farmakologikoa, garapenekoa eta genetikoa. Farmakologia oinarri duten hainbat metodok, bideragarria egiten dute hainbat farmako erabilita eskizofreniaren zenbait sintoma animalietan garatzea. Penizilina erabiliz sortzen da modelo hauetako bat, jarduera fisikoaren edo lokomotorearen areagotze bat sortzen duena [30]. Glutamatoaren inhibitzaileen administrazioa ere erabiltzen da eta honek patologiaren garapena aztertzea ahalbidetzen digu kortexean [31]. Animalia modeloak, garapenezkoak ere izan daitezke. Isolamendua erabil daiteke jaio ondorengo garunaren garapena aldatzeko. Animalia hauetan eskizofrenia pairatzen dutenek erakusten dituzten sintoma batzuk azaleratzen dira, ala nola, kortex prefrontalaren bolumenaren gutxitze bat, hiperaktibitatea, kognizioakatsak... [32]. Jaio aurretik ere garapeneko modeloak sor daitezke, kumeEKAIA 27.indd 61 EKAIA 27.indd 61 19/12/14 08:10:59 19/12/14 08:10:59 62 EKAIA, 27 (2014) Harkaitz Bengoetxea, Irantzu Rico-Barrio, Naiara Ortuzar, Enrike G. Argandoña, Jose Vicente Lafuente dun dauden arratoi emeak farmakoekin tratatuz. Hauetako bat da metilazoximetanola (MAM). Farmako honek mitosia inhibitzen du enbrioietan eta eskizofreniaren sintomatologia pairatzen dute kumeek, ala nola abilitate kognitiboen aldaera ematen delarik [33]. Eta hirugarren talde edo kategoria, genetikoa izango litzateke. Ebidentzia ugari daude eskizofrenia pairatzen duten gaixoen % 80a herentzia genetikoaren ondorio dela erakusten dutenak. Hala ere, nahiz eta mutazio genetikoak oso heterogeneoak dira [34]. Gene hauek eragina dute batik bat neuronen plastizitatean, funtzio dopaminergiko eta glutamatergikoetan eta sinaptogenesian. Erabiltzen diren modeloetako batzuk honako gene hauek dituzte itu gisa: neuroregulina-1, reelina... [35]. Animali modelo hauetan, benetan eskizofreniaren sintomatologia garatu dela baieztatzeko, animaliaren portaera aztertzen duten testak erabili izan dira. Test hauetan, portaeran gerta daitezkeen hutsuneak aztertzen dira. Horrelakoak dira adibidez espazio-oroimenean azaltzen diren asaldurak [36]. 6. MEKANISMO BABESLEAK Sarreran esan dugun bezala, gizakien bizimoduaren eta eskizofreniaren larritasun mailen arteko korrelazio zuzena dago eta sedentarismoa da patologia honen eragile zuzenetako bat [2]. Gaixotasun neurologiko eta neuropsikiatrikoen sintomatologia garatzen duten animalietan badago eritasun hauen sintomatologia murriztu eta funtzio garrantzitsua betetzen duen eragile bat: , ingurune aberastua, kitzikapen sentsoriala, ariketa fisikoa eta gizarte-elkarrekintza bultzatzen dituena [37]. Ingurune aberastua animaliak hazteko kaiola bereziak erabiliz lortzen da. Egoera fisiologiko normalean zein hainbat patologiatan, ingurune honetan hazitako animalien oroimena eta ikasteko ahalmena hobetzen dira [38]. Kaiola hauek, ohiko laborategi-kaiolak baino handiagoak dira eta bertan hainbat objektu kokatzen dira, adibidez tamaina, kolore eta testura desberdinetako jostailuak, tunelak, aldapak eta ariketa fisikoa egiteko gurpilak (1. Irudia). Kaiola hauetan, animalien zentzumenak kitzikatzen dira, animaliek ariketa fisikoa egin dezakete eta gainera gizarte-elkarrekintza areagotzen da, kaiola hauetan kaiola estandarretan baina animalia gehiago haz baitaitezke batera. Ingurune aberastuaren lehen deskribapena neurozientzien munduan aurrekari izan den Donald Hebbek egin zuen, arratoiak aske utzi zituelarik bere logelan nolabaiteko ingurune aberastu bat izan zezaten [39]. Egun hartatik aurrera, hainbat ingurune desberdin erabili dira. Egin diren ikerketa guztietan argi ikusi dira bere onurak animalien garunarengan, bai kognizio-egoerari dagokionez, bai unitate neurogliobaskularrari dagokionez. Ikerketa askotan argi erakutsi da ingurune honek neurogenesia eta glio- EKAIA 27.indd 62 EKAIA 27.indd 62 19/12/14 08:11:00 19/12/14 08:11:00 EKAIA, 27 (2014) 63 Ingurune aberastuaren eragina eskizofrenian 1. irudia. Ingurune aberastuko kaiola: tamaina estandarreko kaiolak baino handiagoak dira eta ohiko kaioletan baina animali gehiago haz daitezke batera; horrela, gizarte-estimulazioa eragiten da. Gainera, kolore eta forma ugaritako objektuak dituzte ikusmena estimulatzeko eta ariketa fisikoa handitzeko hainbat arrapala, gurpil, etabar… genesia bultzatzen dituela hipokanpoan eta beste hainbat eskualdetan. Sinapsien kopurua handitzen du [40] eta faktore neurotrofikoen adierazpena areagotzen du. Faktore hauen artean daude, NGF, GDNF, BDNF edo VEGFa [24, 41]. Aldaketa neurokimikoak deskribatu dituzten lanak aldiz, oso urriak dira eta oraingoz, glutamatoaren eta GABAren mailetan baizik ez dira ikusi aldaketak [42]. 7. INGURUNE ABERASTUA ETA NERBIO-SISTEMAZENTRALEKO GAIXOTASUNAK Neurodegeneraziozko-gaixotasunetan (nerbio-sistema zentraleko neuronen galera dakarten gaixotasunetan) egin diren ikerketetan, argi ikusi da ingurune aberastua lan-tresna garrantzitsua dela kognizio-galera ekiditeko edo atzeratzeko, egoera fisiologiko normaleko zahartzaroan gertatzen diren galeren kasuan ez ezik, baita garunari erasaten dioten hainbat eritasun larrien kasuan ere. Neurodegenerazio-gaixotasunetatik kanpo gaixotasunen sorrera ez da halabeharrez neuronen galeran oinarritzen, baina hala ere, ikusi da Nerbio Sistema Zentralean gertatzen diren beste hainbat patologiatan ere eragin positiboak dituela. Hala gertatzen da de- EKAIA 27.indd 63 EKAIA 27.indd 63 19/12/14 08:11:00 19/12/14 08:11:00 64 EKAIA, 27 (2014) Harkaitz Bengoetxea, Irantzu Rico-Barrio, Naiara Ortuzar, Enrike G. Argandoña, Jose Vicente Lafuente presioan, epilepsian, esklerosi anitzean, adikzioetan, autismoan eta eskizofrenian [43]. Ingurune aberastuaren efektu onuragarrien lehen ebidentziak Huntington eritasuna pairatzen zuten sagu transgenikoetan ikusi zen. Eritasun honetan gaixoek zailtasun motorrak, kogniziozkoak eta psikiatrikoak dituzte eta hauengan onurak ikusi dira hainbat ikerketetan [44]. Alzheimerraren kasuan, alzheimer gaixotasunaren sagu transgenikoen modeloetan ikusi da ingurune aberastuari esker, animalia hauen kognizio-gaitasunak hobetzen direla [45], β-amiloide plaken kopurua murrizten dela [46] eta angiogenesia handitzen dela β-amiloide plaka hauen garbiketa edo iraizketa erraztuz [47]. Parkinsona, mugimendu boluntarioak egiteko zailtasuna dakarren neurodegenerazio-gaixotasuna da eta sustantzia beltzeko neurona dopaminerkigoen galera eragiten du. Gaixotasun honen animali modelo batean ikusi da ingurune aberastuak eta ariketa fisikoak aitzindari neuralen sorrera bultzatzen dutela sustantzia beltzean. Rett sindromea eta Down sindromea bezalako gaixotasun genetikoetan ere hobekuntzak ikusten dira animalien ahalmen motoreei eta portaerari dagokionez [48, 49]. Baina ingurune aberastuaren eragin positiboak ez dira soilik neurodegenerazio-gaixotasunetan eragiten dituzten hobekuntzari dagozkionak. Nerbio Sistema Zentralaren gainean eragiten duten beste hainbat eritasunetan ere badu efektua eta gaixotasun horien artean xede hartu dugu eskizofreniaren gainean izan dezakeen eragina aztertzea. Ingurune aberastua eta eskizofrenia uztartzen dituzten lan gutxi plazaratu. Guztiek ingurune aberastuak eskizofrenia animali modeloetan dituen eraginak aztertzen dituzte soilik portaeraren eta aktibitatearen aldetik. Lortzen dituzten emaitzak gainera kontrajarriak dira. Nozariren taldearen emaitzen arabera [50], animaliak ingurune aberastuan hazteak hobekuntzak dakartza. Animalia hauek ingurune aberastuko kaioletan jaiotzen dira eta bertan egoten dira esperimentazio prozesu osoan zehar. NMDAren hartzailea blokeatuz sortzen dute eskizofreniako animali modeloa eta ingurune aberastuak izan ditzakeen efektuak aztertzen dituzte. Portaera-probak erabiltzen dituzte eskizofreniako animali modeloko arratoien ikusmen-oroimena eta espazio-oroimena aztertzeko. Horien harira, egiaztatu dute, ingurune aberastuak zinez hobekuntzak dakartzatela. Ingurune aberastuan hazitako arratoiek, kaiola estandarretan hazitako arratoiek baina oroimen hobea dute. Beraz, kitzikapenen areagotzea proposatzen dute eskizofreniaren zenbait sintomarekiko tresna erabilgarri gisa. Beste lan batean aldiz, animalia modelo berdina erabili dute baina arratoiak garapenean zehar aztertu beharrean, helduaroan aztertu dituzte eta ikusi dute ingurune aberastuaren eragina murritza dela. Aldeak atzeman dituzte, eskizofreniaren sintoma EKAIA 27.indd 64 EKAIA 27.indd 64 19/12/14 08:11:00 19/12/14 08:11:00 EKAIA, 27 (2014) 65 Ingurune aberastuaren eragina eskizofrenian batzuetan, baina ez beste batzuetan [51]. Aurrekari hauekin guztiekin, argi ikusten da aztergai asko daudela oraindik eta ikerkuntza arlo zabala dagoela irekirik, ingurune aberastuaren eragina aztertzeko eskizofrenia animali modeloetan. Eta horrela, ikusi da azterketa hauek kognizio-probetatik urrunago eraman behar direla. Aurretik aipatu ditugun lanetan argi geratu da eskizofreniak besteak beste angioglioneurinen adierazpenaren beherakada eta zirkuitu GABAergikoen desoreka dakartzala. Ingurune aberastuak efektu onuragarriak ditu. Hainbat angioglioneurinaren adierazpena handitzen du; angioglioneurina horien artean daude VEGFa [18] eta BDNFa [52], eskizofrenian murriztuak. Angioglioneurina hauen adierazpena beharrezkoa da unitate neurogliobaskularraren mantenurako eta eskizofreniaren eragile diren kitzikapen/inhibizio zirkuituen mantenurako. Bestalde, estimuluen areagotzeak ingurune aberastua erabiliz, GABAren zirkuituan eragiten du [53] eta hau ere lagungarri izan daiteke eskizofreniaren tratamenduan. Hau horrela izanik, argi ikusten da eskizofreniak eta ingurune aberastuak gertaera berdin askotan dutela aurkako eragina eta hipotetiza daiteke beraz, kontrako noranzkoan eragiten badute, ingurune aberastua izan daitekeela patologia honen sintoma batzuen onura ekar dezakeen baliabide bat. 8. ONDORIOAK Hainbat garun-eritasunetan ingurune aberastuak duen eragin positiboa sakon ikertu da azken urteotan, neurodegeneraziozko-gaixotasunetatik jatorri psikiatrikoa duten gaixotasunetara iritsi arte. Ingurune aberastua tratamendu ez inbasiboa den heinean, gero eta estrategia erabiliagoa da eta are gehiago, hainbat animalia modelotan garunaren gainean dituen eragin positiboak ikusita. Kognizio-onurak, fisikoak eta gizartekoak eragiten ditu eta horretaz gain hainbat aldaketa molekular ere sortzen ditu garunean. Aldaketa horiek ikusmiran, hurrengo urteetan ondo aztertu beharko da ingurune honek eskizofrenian eragin ditzakeen onurak. Gaur egun oso lan gutxi daude terapia-estrategia hau eta gaixotasun neurologiko hau uztartzen dituztenak, baina hortxe daude ebidentziak hor. Batak galera pairatzen duen esparruetan, besteak hobekuntza dakar. Patologiak, angioglioneurinen beherakada dakar eta ingurune aberastuak aldiz gorakada. Eskizofreniak zirkuitu inhibitzaile/kitzikatzaileen arteko desoreka sortzen du eta ingurune aberastuak berriz indartu egiten ditu zirkuituak. Beraz ondorengo urteetako ikerketen lana izango da ingurune aberastua egokitzea patologia honen beharretara, aurrez beste hainbat patologiarekin egin den bezala (2. Irudia). EKAIA 27.indd 65 EKAIA 27.indd 65 19/12/14 08:11:00 19/12/14 08:11:00
