50 Ekaia, 2019, 36, 49-64 Maialen Duque, Ainhoa Sagarduy, Jorge E. Ortega, Teresa Morera-Herreras 1. PARKINSON GAIXOTASUNA 1.1. Epidemiologia Parkinson gaixotasuna (PG) gaixotasun neurodegeneratiboen artean ohikoena da, Alzheimer gaixotasunaren atzetik. PGren kasu gehienak esporadikoak dira, hau da, asaldura genetikoekin erlaziorik ez dutenak, eta zahartzea arrisku du faktore nagusia [1]. Horren ondorioz eta Mendebaldeko munduaren batezbesteko bizi itxaropena luzatzea aintzat hartuta, PG pairatzen duten gaixoen kopuruak gorakada esanguratsua izan du. Gaixotasunaren prebalentzia biztanleria orokorraren % 0.3koa dela uste da, eta munduko intzidentzia 1.5-22 paziente 100.000 biztanlekoa urtean [2, 3]. Zahartzean, prebalentzia eta intzidentzia modu esponentzialean areagotzen dira; gorakada maximoa 80 urterekin gertatzen da [4]. Estatu Espainiarrean 150.000 gaixo inguru daude, eta Euskadin zehazki 7.000 kasu baino gehiago diagnostikatu dira, % 90 esporadikoak. Etorkizunera begira, hurrengo 40 urteetan PG pairatzen duen biztanleriaren kopurua eta horrekin erlazionaturiko baliabide soziosanitarioak bikoiztu egingo dela uste da. Hori dela eta, terapia berrien garapenak eta optimizazioak garrantzi berezia hartu du. 1.2. Fisiopatologia eta sintomatologia klinikoa Gaixotasunaren zeinuak eta sintomak ezaugarri patologiko nagusiarekin erlazionatzen dira, hau da, substantia nigra pars compacta (SNc) nukleoaren neurona dopaminergikoen endekapenarekin. Galera horrek gune ildaskatuan dopamina eza eragiten du, eta, horren ondorioz, gongoil basaletako zirkuitu motorretan aldaketa funtzionalak sortzen dira, eta PGren sintomatologia agertzen. Klinikan, ezaugarri kardinal bereizgarrienak hauek dira: bradikinesia, dardara, zurruntasuna eta ezegonkortasuna [4-6]. SNc-aren endekapen neuronala zein gune ildaskatuko dopamina mailaren galera % 50-80koa denean, lehenengo sintomak agertzen dira, eta, normalean, une horretara arte ez da gaixotasuna diagnostikatzen, eta beraz, ezta tratatu ere. Sintoma motor klasikoak agertu aurretik, gaixotasunaren aldi goiztiarrean, baliogabetze handiagoa eragin dezaketen sintoma ez motorrak agertzen dira, gutxietsiak badira ere [7]. Sintoma horiek pazientearen bizi-kalitatea nabarmenki murrizten dute. Sintoma ez-motor esanguratsuenak honako hauek dira: disfuntzio autonomoa (hipotentsio ortostatikoa eta esfinterren disfuntzioa), ezohiko jokaera psikiatrikoa, hondatze kognitiboa, begien mugimendu azkarrarekin lotutako lo-asaldurak eta aldaketa sentsorialak [6]. EKAIA 36.indd 50 EKAIA 36.indd 50 26/11/19 10:03:36 26/11/19 10:03:36 https://doi.org/10.1387/ekaia.20833 51 Aurrerapen terapeutikoak Parkinson gaixotasunean 1.3. Gaur egungo tratamenduak PGren etiologia ezezaguna denez, tratatzeko eskuragarri dauden terapiek soilik sintomak tratatzen dituzte, hau da, tratamendu sintomatikoak baino ez dira. Kasu gehienetan, gaur egun, egindako ikerketetan oinarrituta, gaixotasunaren aldi goiztiarra tratatzeko, tratamendu farmakologikoa da lehenengo aukera. Tratamendu kirurgikoa, aldiz, medikamentuak onartzen ez dituzten pazienteei, eragin kaltegarri bortitzak edo onura terapeutiko eskasa aurkezten dutenei zuzendua dago. Gaur egun, eskuragarri dagoen tratamendurik eraginkorrena L-dopa da. Bereziki, mugimenduen geldotasuna eta zurruntasuna hobetzen ditu, baina baita dardara eta jarrera-asaldurak ere neurri txikiagoan. L-dopa, muga hematoentzefalikoa zeharkatuz, dopamina endogenoaren gabezia ordezkatzea helburu duen dopaminaren aitzindaria da [8]. Farmakoa edozein pazienterengan eta gaixotasunaren edozein alditan erabil daiteke. Farmako honek gune ildaskatuko transmisio dopaminergikoa hobetzen du, sintoma motorren berehalako hobekuntza eraginez. Alabaina, L-dopak gaixotasunaren garapena ez gelditzeaz gain, denborak aurrera egin ahala, haren eraginkortasuna murriztu egiten da, eta pazienteen % 50ean tratamendua hasi eta 5 urtera fluktuazio motorrak eta kaltegarriagoak diren diskinesiak eragiten ditu. Diskinesia mugimendu hiperzinetikoak sortzen dituen nahasmendua da, zeinetan zenbait ezohiko eta nahigabeko mugimendu agertzen baitira. Mugimendu hauek lotan bakarrik eteten dira, eta antsietatearekin edo estresarekin okertzen diren mugimendu etengaitzak, estereotipatuak eta automatikoak direlako bereizten dira [9]. Gaur egun, amantadina farmakoa, afinitate baxuko azido N-metil-D-aspartiko (NMDA) hartzaile glutamatergiko ionotropikoen antagonista ez-lehiakor eta ez-selektiboa dena, eragin antiglutamatergikoak dituena, kontsideratzen da L-dopak eragindako diskinesiari aurre egiteko farmakorik eraginkorrena [10,11]. PG tratatzeko, beste aukera terapeutiko bat agonista dopaminergikoak erabiltzea da. Haien artean, ez-ergotikoak dira erabilienak (rotigotina, ropirinola eta pramipexola). Hauek hasiera goiztiarreko gaixoengan aukerazko tratamendua izan ohi da, bereziki gazteengan. Farmako hauek erabiltzeak L-doparen tratamendua atzeratzea ahalbidetzen du, eta ondorioz, epe luzerako eragin kaltegarrien agerpena. Agonista dopaminergikoek hartzaile dopaminergikoak era jarraian kitzikatzen dituztenez, hartzaileen estimulazio fisiologikoagoa ahalbidetzen dute hasiera goiztiarreko pazienteengan. Gainera, aldi berantiarretan dauden gaixoengan fluktuazio motorren kontrola eragiten dute. Apormorfina praktika klinikoan dagoen agonistarik indartsuena da, eta haren aldizkako administrazioak paziente askoren OFF gertaeren kontrola ahalbidetzen du, OFF gertaera pazienteak sintomak kontrolpean ez dituen garaia delarik. EKAIA 36.indd 51 EKAIA 36.indd 51 26/11/19 10:03:36 26/11/19 10:03:36 52 Ekaia, 2019, 36, 49-64 Maialen Duque, Ainhoa Sagarduy, Jorge E. Ortega, Teresa Morera-Herreras Bestalde, badira aukera terapeutiko ez-dopaminergikoak ere. Alde batetik, L-doparekin batera administratzen diren B motako monoamina oxidasaren inhibitzaileak (rasagilina edo selegilina) eta katekol-o-metil-transferasaren inhibitzaileak (entakapona eta tolkapona); hauek, dopaminaren degradazioa inhibituz, bere ekintza denbora luzeagoz mantentzea ahalbidetzen dute. Bestetik, antikolinergikoak (proziklidina, biperidenoa, trihexifenidiloa), azetilkolinak dopaminaren efektuak antagonizatzen ditu eta. Bere eragin kaltegarriak aintzat hartuta ez dira adineko pertsonengan gomendagarriak, baina paziente gazteentzat erabil daitezke zurruntasuna eta distonia nagusitzen direnean [12]. 2. AURRERAPEN TERAPEUTIKOAK PARKINSON GAIXOTASUNEAN Zalantzarik gabe, azken 30 urteotan L-dopa funtsezkoa izan da, eta horri esker PG pairatzen duten gaixoen bizi-kalitatea hobea izan da. Hala eta guztiz ere, L-dopak, esan bezala eragozpenak ere badituenez, azken ikerketa klinikoek horiei aurre egiteko estrategia terapeutiko desberdinak probatu dituzte (farmako serotonergiko eta glutamatergikoak, farmakozinetika hobetzeko formulazioak edota garezurrean zeharreko estimulazio magnetikoa, besteak beste), betiere PGren terapeutika hobetzeko helburuarekin. 2.1. Farmako serotonergikoak PGean, sistema dopaminergikoarekin batera, sistema serotonergikoak ere asaldurak nozitzen ditu, eta badirudi L-dopak eragindako diskinesien etiopatologian parte hartzen duela. L-doparekin tratatutako animalietan, 5-HT1A, 5-HT1B edo 5-HT2A hartzaile serotonergikoen modulazioak, L-do- pak eragindako diskinesiak murrizten zituela ikusita, 2004tik aurrera farmako serotonergikoekin egindako entsegu klinikoak aurrera eraman ziren. Sarizotan 5-HT1A hartzaile serotonergikoen agonista totala da, D2 eta D4 hartzaile dopaminergikoekiko nolabaiteko afinitatea duena. Sarizotanen efektu akutuak PGren etapa aurreratuak pairatzen dituzten pazienteengan ebaluatu ziren lehen aldiz, itsu bikoitza den eta plazeboarekin kontrolatutako II. faseko entsegu kliniko batean. Entsegu honetan, 3 astez, sarizotanen dosi gorakorrak (plazeboa, 2 mg eta 5 mg, 2 aldiz egunean) Ldoparekin batera administratu zitzaizkien PGren etapa berantiarretan zeuden 18 pazienteri. Dosi altuenak (5 mg) L-dopak eragindako diskinesien % 40ko murrizketa eta parkinsonaren aurkako efektuaren luzapena (L-do- paren erdibizitzaren luzapena) erakutsi zituen. Paziente gutxi batzuk, bereziki farmakoaren dosi altuena jasotzerakoan, eragin kaltegarriak aurkeztu zituzten, besteak beste, OFF aldien areagotzea, depresioa eta loezina, baina hauek jada sintoma hauen aurrekariak zituzten pazienteak ziren [13]. Pla- EKAIA 36.indd 52 EKAIA 36.indd 52 26/11/19 10:03:36 26/11/19 10:03:36 https://doi.org/10.1387/ekaia.20833 53 Aurrerapen terapeutikoak Parkinson gaixotasunean zeboarekin kontrolaturiko beste entsegu multizentriko batean, sarizotan tratamenduak ON aldiak luzatuz L-dopak eragindako diskinesien hobekuntza eragin arren, pazienteen portzentaia handiak tratamendu aldaketa edo dosi murrizketa behar izan zuen parkinsonaren okerragotzearen ondorioz [14]. Azkenik, farmako honen 3 dosi ezberdinekin (2, 4 eta 10 mg/egun) eta plazeboarekin kontrolatutako II. faseko beste ausazko entsegu multizentriko batean, administratutako hiru dosiak ondo onartu zirela ondorioztatu zen. Dosirik baxuenak, sintoma batzuk arintzeko gaitasuna aurkeztu zuen, OFF aldiak luzatu gabe. Dosi handiagoek ez zituzten emaitza hain onuragarriak lortu; izan ere, OFF aldien emendioarekin erlazionatu ziren, efektu antidiskinetiko gehigarririk aurkeztu gabe [15]. Hala ere, iaz argitaratutako eskala handiagoan egindako bi ikerketatan, 2 mg-ko dosiak ez zuen erakutsi plazeboarekin konparatuz ezberdintasunik [16]. Ondoren, 2015ean eltoprazin farmakoarekin ere zenbait entsegu kliniko aurrera eraman ziren. Eltoprazin 5-HT1A eta 5-HT1B hartzaile serotonergikoen agonista selektiboa da, 5-HT2A azpimotako hartzaile serotonergikoekiko nolabaiteko afinitatea aurkezten duen arren. PG pairatzen duten pazienteengan, ausazkoa eta itsu bikoitza den I/IIA faseko entsegu klinikoan frogatu zen. 22 pazienterengan plazeboa edo eltoprazinen aho-bidezko dosi bakarra (2.5, 5 eta 7 mg/kg) L-doparekin batera administratzerakoan (5 eta 7,5 mg/kg dosiak) «dosi altueneko» diskinesiak zein diskinesia totalaren murrizpen esanguratsua eragiten zuela ondorioztatu zen, L-doparen eraginkortasuna murriztu gabe eta kalte edo ondorio nabarmenik eragin gabe [17]. Bestalde, serotoninaren garraiatzaile (SERT) bidezko tonu serotonergikoaren manipulazioa L-dopak eragindako diskinesien tratamendurako itu terapeutiko gisa proposatu da. Zitalopram, fluoxetina eta paroxetina helburu honetarako eredu ezberdinen bidez gehien ikertu eta ebaluatu diren printzipio aktiboak dira. Ikerketa klinikoan, paroxetinaren eraginkortasuna soilik frogatu da. Paroxetina serotoninaren birxurgapenaren inhibitzaile selektiboa izateaz gain, dopamina eta noradrenalinaren garraiatzaileetan bai eta adenosina zein 5-HT2A hartzaileetan ere burutzen du bere ekintza-mekanismoa. Farmakoaren 10 eta 20 mg-ko administrazioak, PG idiopatikoaren diagnostikoa zuten eta L-doparekin 5 urtez baino gehiagoz trataturiko 14 pazienterengan 4 astez ebaluatu ziren. Plazeboa eta tratamendua jasotako pazienteen artean, L-dopak eragindako diskinesien murrizketari dagokionez, ez zen ezberdintasunik aurkitu [18]. 2.2. Farmako glutamatergikoak Beste itu terapeutiko bat sistema glutamatergikoa izan daiteke. Sistema honetan eraldaketak egitea eraginkorra suerta daiteke diskinesiei aurre egiteko. PGean zein hari lotutako diskinesietan hiperaktibitatea aurkitu da sis- EKAIA 36.indd 53 EKAIA 36.indd 53 26/11/19 10:03:37 26/11/19 10:03:37 54 Ekaia, 2019, 36, 49-64 Maialen Duque, Ainhoa Sagarduy, Jorge E. Ortega, Teresa Morera-Herreras tema honetan, eta igorpen glutamatergikoaren normalizazioak diskinesiak murriztu ditzake [19,20]. Izan ere, lehen aipatu den bezala, diskinesiei aurre egiteko komertzializaturik dagoen aukera farmakologiko bakarra amantadina farmakoa da [21]. Hartzaile glutamatergiko metabotropikoen antagonisten gain arreta berezia jartzen ari da. Hauek gongoil basaletan zeharo zabalduta daude, eta, diskinesien garapenerako garrantzitsuak diren funtzio batzuk kontrolatzen dituzte: hartzaile dopaminergikoen aktibazioa, A2A adenosina hartzaileen modulazioa, NMDA hartzaileen erregulazioa eta glutamatoaren askapena. 5. azpimotakoak (mGluR5) bereziki garrantzitsuak dira kortexetik eta talamotik gune ildaskatura doan igorpena modulatzen dutelako [19]. Izan ere, mota honetako hartzaileen antagonista den mavoglurant (AFQ056) erabiliz animalietan egindako esperimentuetan [22-25] efektu antidiskinetikoa erakutsi ondoren zenbait entsegu kliniko burutu eta argitaratu dira. Ausazko, itsu bikoitza, plazeboz kontrolatutako eta paraleloak diren entsegu kliniko ezberdinak argitaratu dira. II. faseko bi entsegu klinikok PG eta diskinesia moderatuak edo larriak zituzten pazienteengan diskinesien aurkako nolabaiteko efektua erakutsi zuten L-doparen eraginkortasuna kaltetu gabe. Bi entsegu hauetan mavoglurant 25-150 mg edo plazeboa erabili ziren 16 egunetan 31 eta 28 pazienterengan (lehenengo eta bigarren entsegua, hurrenez hurren) eta diskinesiak neurtzeko bi eskala ezberdin (LFADLDS eta mAIMS) eta parkinsona neurtzeko UPDRS aztertu ondoren, farmakoak efektu antidiskinetikoa erakutsi zuen sintoma motorrak kaltetu gabe [26]. Farmako honen dosi ezberdinekin (20, 50, 100, 150 edo 200 mg eguneko) 197 pazienterengan 13 astetan zehar egindako II. faseko beste entsegu kliniko batek, dosi altuenarekin (200 mg), efektu antidiskinetikoa erakutsi zuen [27]. Bada beste ikerketa bat, 5 astetan zehar PG eta diskinesia moderatu edo larriak zituzten 14 pazienterengan burututakoa (zazpi pazientek mavoglurant hartu zuten, eta beste zazpik plazeboa), non mavoglurant (25-100 mg) eta L-dopa (dosi ezberdinak 300 mg ailegatu arte) erabili baitziren. Entsegua behar baino arinago bukatu bazen ere, emaitza positiboak ikusi ziren plazeboarekin alderatuta, bai OFF garaian bai diskinesiarik gabeko ON garaian [28]. Badira beste bi entsegu kliniko 12 astetan zehar PG eta diskinesia moderatu edo larriak zituzten 61 eta 154 pazienterengan burutu zirenak. Lehenengoan, mavoglurant farmakoaren 100 mg (berehalako askapenarekin) erabili ziren eta bigarrenean farmako beraren 150 edo 200 mg (askapen eraldatuarekin). Diskinesiak neurtzeko eskalaz baliatuta ez batak ez besteak ez zuten lortu diskinesiaren hobekuntzarik [29]. Dipraglurant hartzaile glutamatergiko metabotropikoen modulatzaile alosteriko negatiboa da, hau da, hartzaileen aktibitatea murriztu egiten du, eta glutamato kontzentrazioak gutxitu. Farmako honekin tximinoetan egindako ikerketetan L-dopak eragindako diskinesien murrizketa ikusi ondoEKAIA 36.indd 54 EKAIA 36.indd 54 26/11/19 10:03:37 26/11/19 10:03:37 https://doi.org/10.1387/ekaia.20833 55 Aurrerapen terapeutikoak Parkinson gaixotasunean ren [30], entsegu kliniko ezberdinak egin izan ziren. II. faseko entsegu kliniko batek, zeinetan dipraglurant farmakoaren (dosia 50 mg-tik 300 mg-ra eguneko handituz) segurtasuna eta tolerantzia (plazeboarekin alderatuta) neurtzen baitziren, 76 pazienterengan 4 astean, segurua eta jasangarria zela erakutsi zuen. Entsegu kliniko honetan, farmakoaren eraginkortasuna ere aztertu zen, eta, lehenengo bi astetan diskinesiak murriztu zituen arren, 4. asterako murrizketa hori ez zen esanguratsua suertatu, eta ikerketa berrien beharra zegoela ondorioztatu zuten [31]. Azken urteotako entsegu klinikoek zalantzan jarri dute modulatzaile alosteriko negatiboetan jarrita zegoen hasierako itxaropena; nolanahi ere, eremu honetan ikerkuntzak zabalik jarraitzen du [32]. NMDA hartzaile glutamatergiko ionotropikoen antagonista ez-konpetitiboa den memantinaren inguruan ere ikerketa ezberdinak eta kontrajarriak argitaratu dira. Ikertzaile batzuek esaten dute farmako honek ez dituela diskinesiak murrizten [33]; beste batzuek, berriz, kontrakoa defendatzen dute [34]. Jada aipatutako NMDA hartzaile glutamatergiko antagonistez gain, azido propioniko α-amino-3-hidroxi-5-metil-4-isoxazol (AMPA) hartzaileen antagonistek ere propietate antidiskinetikoak aurkeztu dituzte [35]. Perampanel hartzaile hauen antagonista da, eta, entsegu kliniko ezberdinei begiratuta, haren efektu antidiskinetikoa zalantzan jarri da. 0.5, 1 edo 2 mg perampanel edo plazeboa erabili ziren 263 pazienterengan eta farmakoaren segurtasuna, tolerantzia eta eraginkortasuna neurtu ziren 12 astetan zehar. Farmakoak ondo toleratua eta segurua zela erakutsi zuen arren, ikerketa honetan ez zuen efektu antidiskinetikorik erakutsi [36]. Farmako honek animalietan egindako ikerketetan efektu antidiskinetikoa erakutsi badu ere [37,38], ondoren egindako beste 4 entsegu klinikorekin eta 2.266 partaiderekin egindako meta-analisi batek ondorioztatu du farmakoak ez duela efektu antidiskinetikorik erakusten [39]. 2.3. Kontzentrazio plasmatikoen egonkortasunaren bila PG aztertzeko orduan agertzen den zailtasunik ohikoenetako bat sintoma motorrek dituzten gorabehera klinikoak dira (dardara, zurruntasuna, mugimendu-moteltasuna, ibiltzeko arazoak...), eta askotan gertatzen da gauza bera sintoma ez-motorrekin ere (estutasuna, nekea, mina, kontzentrazio-arazoak…). Gutxi gorabehera, pazienteen erdiak efektu hauek garatzen ditu L-dopa hasi eta 5 urtera, ikerketa berriek ohikoagoak direla ondorioztatu arren [40,41]. Gaixotasunaren bilakaeran zehar, paziente batzuek medikazioa hartzerakoan efektuak ordu batzuk bakarrik irauten duela nabaritzen dute, eta efektua ez dela hurrengo dosia hartzeko ordura arte ailegatzen (dosi-amaiera hondatzea esaten zaio). Hondatze horrek, goizeko azinesiarekin, OFF gertakari aurresangarriak dakartza. EKAIA 36.indd 55 EKAIA 36.indd 55 26/11/19 10:03:37 26/11/19 10:03:37 56 Ekaia, 2019, 36, 49-64 Maialen Duque, Ainhoa Sagarduy, Jorge E. Ortega, Teresa Morera-Herreras Hala ere, gaixotasunak aurrera egin ahala, tratamenduaren erantzuna aldakorra bilakatzen da, eta batzuetan ez du batere efekturik eragiten (hartze-hutsa) edo denbora gehiago ematen du efektua lortzeko (erantzunaren atzerapena edo erantzun-atzerapena esaten zaio). Zenbaitetan, pazientea ondo egon arren (ON gertaeran), bat-batean okerrera egiten du, eta OFF gertaeran sartzen da. Hauek dira, aurretik jakin ezin diren eta medikazioarekin erlaziorik gordetzen ez duten OFF gertakariak. Gainera, ezohiko nahigabeko mugimenduak (diskinesiak) ager daitezke, kontrolatzen zailak izan daitezkeenak. Gaur egun, badakigu L-doparen ezaugarri farmakozinetiko eta farmakodinamikoak funtsezkoak direla gorabehera klinikoetan: erabakigarriak dira gaixotasunaren tratamendu klinikoan, besteak beste, administrazio jarraia, L-doparen erdibizitza laburra, bioerabilgarritasun eskasa eta tarte terapeutiko estua [42]. Azken urteotan, formulazio eta administratzeko bide berriak probatu dira bi helburu nagusirekin: alde batetik, etengabeko estimulazio dopaminergikoa lortzea, eta bestetik, L-doparen berehalako askapen formulazioa aurkitzea. 2.3.1. ND0612 (NeuroDerm Ltd.): Larruazalean zehar administratzeko L-dopa/karbidopa formulazio likidoa Farmakologian, erronka izan da betidanik L-dopa larruazalean edo larruazalean zehar administratzeko forma farmazeutikoak garatzea, honek duen disolbagarritasun eskasa dela eta. ND0612 formulazio likidoa da, zeinek L-dopa/karbidopa askatzen baititu larruazaleko ponpa txiki baten bidez, kontzentrazio plasmatikoak egonkorrak mantenduz. Entsegu klinikoetan dosi desberdinak frogatu dira: 0.24 ml/8 ordu infusio-gune batean (guztira 115 mg L-dopa) edo 0.64 ml/8 ordu bi infusio-gunetan (guztira 307 mg L-dopa) karbidoparen dosi desberdinekin konbinatuta. I. faseko entsegu kliniko batean (54 boluntario osasuntsu) formulazio hauen jasangarritasuna eta segurtasuna onak izan ziren eta kontzentrazio plasmatikoak egonkorrak mantendu zituzten (400-500 ng/ml) [43]. II. faseko ikerketetan, ND0612 probatu zen PG pairatzen zuten pazienteengan (gorabehera klinikoekin). Eguneroko OFF gertaerak 2 orduz eta diskinesiak 0.47 orduz murriztu zituen tratamenduak. II. faseko entsegu kliniko gehiago egiten ari dira epe luzeko eraginkortasuna eta jasangarritasuna baieztatzeko [44]. 2.3.2. IPX066 (Rytary®): aho-bidezko L-dopa/karbidopa askapen kontrolatutako formulazioa IPX066 (Rytary®) jada Estatu Batuetan merkaturatutako ahotik administratzeko L-doparen formulazio berria da [45]. Ordu batean kontzentrazio EKAIA 36.indd 56 EKAIA 36.indd 56 26/11/19 10:03:37 26/11/19 10:03:37 https://doi.org/10.1387/ekaia.20833 57 Aurrerapen terapeutikoak Parkinson gaixotasunean plasmatiko maximoa lortzen du, eta kontzentrazio-maila horiek epe askoz luzeagoan mantentzen dira. Modu horretan, L-doparen kontzentrazioaren aldaketa ere askoz txikiagoa da, eta horrek gorabeherak edo diskinesiak agertzeko aukerak murrizten ditu. ADVANCED-PD ikerketan, IPX066 471 pazienterengan probatu zen (paziente hauek PG zuten, 63.4 urte, 7.4 urte inguruko bilakaera eta ia 6 ordu OFF gertakariekin egunean). Ohiko L-doparekin alderatuta, IPX066 jaso zutenek 1.17 ordu irabazi zituzten ON egoeran (OFF denbora 6 ordutik 4 ordura murriztu zen), eta, gainera, eguneko dosia txikiagoa izan zen [46]. ASCEND-PD entsegu klinikoan, IPX066rekin lortutako emaitzak L-dopa/karbidopa/entakaponarekin (Espainian Stalevo® izenpean merkaturatuta dago) lortutakoak baino hobeak izan ziren (OFF denbora: 3.8 ordu IPX066-rekin vs. 5.2 ordu Stalevo-rekin) [47,48]. Bestalde, bizi-kalitatea hobetu egin zen, eta ikerketako pazienteek nahiago izan zuten. Etorkizun hurbilean Espainian merkaturatuta egotea espero da. 2.3.3. CVT-301 (Acorda): L-dopa arnastua CVT-301 L-dopa mikro-partikulaz osatutako arnasteko hauts bat da. Oso azkar xurgatzen da, eta horrek 10-15 minututan efektua lortzea ahalbidetzen du. Hau horrela izanda, aurretik jakin ezin diren eta medikazioarekin erlaziorik gordetzen ez duten OFF gertakariak tratatzeko aukera oso aproposa dirudi. CT-301-k ordubeteko iraupena duen hobekuntza moderatua eskaintzen du, eta efektu maximoa ordu erdira lortzen da. Ondorioen artean, eztula da arruntena (pazienteen % 15a), oro har jasangarria den arren [49], [50]. 2.3.4. ADS-5012 (Gocovri): Amantadinaren askapen kontrolatuko formulazioa Lehenago esan den bezala, diskinesiak PGren konplikazio arruntak dira, eta oso tratamendu erabilgarri gutxi dago. III. faseko entsegu kliniko berri batean, ADS-5012 formulazioarekin lortutako emaitzak argitaratu dituzte [51]. ADS-5012 gauean administratzen diren amantadinaren askapen kontrolatutako kapsulak dira, egunean zehar diskinesien kontrako efektua lortuz. Ikerlan hau entsegu multizentrikoa da: 37 pazientek ADS-5012 hartu zuten eta 38k plazeboa. Farmakoa hartu zutenek diskinesiak (diskinesiak neurtzeko eskaletan) zein OFF denbora (0.5 ordu gutxiago) hobetu zituzten plazeboarekin alderatuz. Beraz, badirudi ADS-5012-k ohiko amantadinak baino efektu indartsuagoa duela. Horrez gain, hartzen erraza da, eta OFF denbora hobetzeko gaitasuna dauka. Segurtasun datu gehiago eta epe luzerako efekturik ezean, nobedade interesgarria dirudi, gaur egun diskinesiak tratatzeko farmakoen gabezia kontuan hartuta. EKAIA 36.indd 57 EKAIA 36.indd 57 26/11/19 10:03:37 26/11/19 10:03:37 58 Ekaia, 2019, 36, 49-64 Maialen Duque, Ainhoa Sagarduy, Jorge E. Ortega, Teresa Morera-Herreras 2.3.5 Opikapona (Ongentys®): Erdibizi luzeko COMT entzimaren inhibitzailea COMT entzimaren inhibitzaileak L-doparen bioerabilgarritasuna handitu dezaketen farmakoak dira. Modu horretan, asaldura motorrak eta OFF denbora murriztea ahalbidetzen dute. Opikapona merkatura atera den azken COMT inhibitzailea da. Entsegu klinikoetan (BIPARK-I eta BIPARK-II), opikaponak, plazeboarekin edo entokaponarekin alderatuta, OFF denbora txikitzea (2 ordu gutxiago) eta ON denbora luzatzea lortu zuen, ia diskinesiarik eragin gabe. Horrekin batera, opikapona epe luzean hartu zuten pazienteek, urtebete igarota, ez zuten L-doparen dosia igo behar izan, ezta tratamendu gehigarririk erabili beharrik ere [52,53]. 2.4. Garezurrean zeharreko estimulazio magnetikoa Garezurrean zeharreko estimulazio magnetikoa (rTMS), indukzio elektromagnetikoaren teorian oinarritutako teknika ez inbaditzailea da, eta eremu magnetiko batez baliatuz garezurraren barruan korronte elektrikoa eragiten duen teknika neurofisiologikoa da. Ez du minik eragiten, eta ondo toleratzen da. Pultsu errepikatu hauek garunaren kitzikakortasuna modulatzen dute, eta, beraz, terapeutikaren aldetik garrantzitsua izan daiteke PGren sintomak kontrolatzeko orduan. Terapia honetan, estimulazio frekuentzia baxuekin (1 Hz edo gutxiago) edo altuekin (5 Hz edo altuagoak) lan egin daiteke, ekintza-mekanismoak ezberdinak direlarik. 1 Hz edo gutxiagoko frekuentziek kitzikakortasun kortikala murrizten duten bitartean [55], frekuentzia altukoek (5 Hz edo gehiago) kortex motorraren kitzikakortasuna areagotu egiten dute [56]. 10 entsegu kontrolatutan oinarritutako metaanalisi batek eta UPDRS eskalaz baliatuz, sintoma motorren hobekuntza erakutsi zuen frekuentzia altuko rTMS aplikatu ondoren, frekuentzia baxuetan efekturik ikusten ez zen bitartean [57]. Oro har frekuentzia altuko estimulazioek arrakasta handiagoa izan dute sintoma motorrak kontrolatzeko orduan [58,59]. Teknika hau kortex motor primarioan diskinesiari aurre egiteko erabili izan da PG aurreratuan [60]. rTMSak PGean zuen eraginkortasuna aztertzeko asmoz, ikerketa ezberdinak burutu izan ziren Japonian [61-63]. Ikerketa hauek zentro desberdinetan burutu ziren (multizentrikoak ziren), ausazkoak ziren, itsu bikoitzak erabili ziren eta prozedura bera baina estimulaziorik gabeko kontrolak ere erabili zien. Teknika horrek epe jakin batean giza garuneko neurona sareak modula zitzakeela, hau da, nerbio-plastikotasuna eragin zezakeela erakutsi zuen. Azterketa horiek agerian utzi zuten modalitaterik egokiena sintoma motorrak hobetzeko 5 Hz-ko frekuentzia zela eremu motor osagarrietan aplikatuta. Beraz, 5 Hzko rTMSak eremu motor horren kitzikakortasuna normalizatzen du, gongoil basalen funtzioa aldatuz. Gaur egun, III. fa- EKAIA 36.indd 58 EKAIA 36.indd 58 26/11/19 10:03:37 26/11/19 10:03:37
