Bost zientzialari, bost letra eta erretratu alfabetiko bat Jolas bat proposatzen dizugu urteko azken egunerako: erretratu alfabetiko bat. Jolas honen bidez bost zientzialariei buruz eta haien ekarpenei buruz dituzun ezagutzak probatuko dituzu. Erronkari zuzen erantzuten diotenen artean liburu bat zozkatuko da. 2022ko urtarrilaren 9ra arteko epea izango duzue (egun hori barne) erantzunak blogean uzteko. Urtarrilaren 10ean, argazki alfabetiko honen atzean ezkutatutako emakumeak nortzuk diren emango da jakitera eta baita zozketaren irabazlearen izena ere. A) ARTEMISIA ANNUA 340. urtean Ge Hong erudituak idatzitako testu zahar batean, zientzialari honek asentsio-belar gozoa (Artemisia annua) malariaren kontrako tratamenduan nola erabiltzen den aurkitu zuen. B) BABBAGE Charles Babbage ingeniariarekin elkarlanean aritu zen, honen makina analitikoa garatzeko. C) CECILIA Cecilia zen bere izena. D) DOTTIE Dottie zen bere izena. E) EKOLOGISMOA Ekintzaile ekologista izan zen. F) FARMAKOLOGIA Farmakologia ikasi zuen eta 1955. urtean lizentziatu zen. G) GREEN BELT MOVEMENT 1977. urtean Green Belt Movement sortu zuen. H) HIDROGENOA Bere lanak hidrogenoa unibertsoaren osagai nagusia dela frogatu zuen. I) INFORMATIKA Informatikaren historiako lehen programatzailetzat jotzen da. J) JACQUARD Bere hitzetan: “Makina analitikoa bereizten duen ezaugarria da, Jacquard asmatzaileak txartel zulatuen bidez brokatu-eredu konplexuen fabrikazioa antolatzeko sortu zuen printzipioa bertan sartzea”. K) KENYA Kenyan jaio zen 1940. urtean. L) LEUZEMIA Leuzemia eta odoleko beste gaitz batzuk ikertu zituen. M) MALARIA Txinatar erremedio tradizionala eta metodo zientifikoa oinarri gisa hartuta, malariarentzako tratamendu bat aurkitu zuen. N) NOBEL SARIA Haren senarrak Fisiologia edo Medikuntzako Nobel saria jaso zuen (beste zientzialari batekin partekatua), giza gaixotasunen tratamenduan zelulen eta organoen transplanteaz egindako aurkikuntzengatik. Senarrarekin batera egindako lana zen baina ez zioten egindakoa aitortu eta saritik kanpo geratu zen. O) ORGANOEN TRANSPLANTEA Lan aitzindaria egin zuen hezur-muina transplantatzeko teknikan. P) PROGRAMAZIOA Sortu zuen programak Bernoulliren zenbakiak kalkulatzen zituen. R) RIGOBERTA Beste emakume batzuekin batera (Rigoberta Menchu edo Shirin Ebadi), Emakume Nobelen Ekimena sortu zuen, emakumeen eskubideen alde egindako lana indartzeko. S) SMITHSONIAN ASTROPHYSICAL OBSERVATORY 1966. urtean Smithsonian Astrophysical Observatory zentroan hasi zen lanean. T) TRANSPLANTEAK Hezur-muineko transplanteen arloan egin zuen lanak leuzemiak eta odoleko beste gaixotasun larri batzuk sendatzeko aukera ematen dute. U) UNIBERTSOA Astronomo honek izarren eta unibertsoaren konposizioa erakutsi zigun. V) VIETNAM Vietnamgo gerran, malariaren aurka egin zuen 523 Misioan parte hartu zuen. W) WOMAN OF TREES Emakumeak euren inguruan zuhaitzak landatzera eta ekologikoki pentsatzera bultzatzen zituen. Hori dela eta Woman of trees deitzen zioten. X) XIX XIX. mendearen hasieran jaio zen, emakumeek hezkuntzarako eskubiderik ez zuten garaian. Y) YOUYOU Youyou zen bere izena. Z) ZEBER Otto Struve eta Velta Zeberg astronomoen esanetan, zientzialari honen doktorego-tesia “Historiako astronomia tesirik onena zen”. Soluzioa: Erantzun zuzenak jakin edo egiaztatu nahi badituzu (zientzialari bakoitzari zer letra dagokion jakin nahi baduzu), esteka honetan klik eginez aurkituko dituzu jakin beharrekoak. Bestalde, zorionak “Ter” erabiltzaileari, bera izan baita gure irabazlea! Marta Macho Stadler, (@Martamachos) UPV/EHUko Matematikako irakaslea da eta Kultura Zientifikoko Katedrak argitaratzen duen Mujeres con Ciencia blogaren editorea. Uxune Martinez, (@UxuneM) Euskampus Fundazioko Kultura Zientifikoko eta Berrikuntza Unitateko Zabalkunde Zientifikorako arduraduna da eta Zientzia Kaiera blogeko editorea.
