EKAIA, 34 (2018) 171 Ikasketaren eta oroimenaren oinarri estruktural eta molekularrak (Structural and molecular bases of learning and memory) Ane Murueta-Goyena1,2, Harkaitz Bengoetxea1, José Vicente Lafuente1,3, Naiara Ortuzar1 1 LaNCE, Neurozientziak Saila, Medikuntza eta Erizaintza Fakultatea, Euskal Herriko Unibertsitatea (UPV/EHU), Leioa, Bizkaia 2 Neuroendekapeneko gaixotasunen taldea, BioCruces Osasun Ikerketa Institutua, Barakaldo, Bizkaia 3 Nanokirurgia taldea, BioCruces Osasun Ikerketa Institutua, Barakaldo, Bizkaia naiara.ortuzar@ehu.eus DOI: 10.1387/ekaia.19685 Jasoa: 2018-05-14 Onartua: 2018-07-11 Laburpena: Azpimarratzekoa da garunak egunerokotasunean bizi izandako esperientziak gordetzeko eta, portaera gidatzeko, informazio hori gogorarazteko duen gaitasuna. Garuneko neurona-zirkuitu espezifikoek funtzio jakinetan parte hartzen dute, eta bekoki aurreko kortexa eta hipokanpoa bereziki garrantzitsuak dira ikasketa eta oroimen prozesuetan. Are gehiago, N-metil-D-aspartato (NMDA) hartzailea prozesu hauen substratu molekular gisa identifikatu da. Izan ere, NMDA hartzaileen azpiunitateen konposizioa eta neurogarapeneko erregulazioa plastikotasun sinaptikoarekin zuzenki erlazionatuta daude. Halaber, faktore neurotrofikoak ezinbestekoak dira plastikotasun sinaptikoan aldaketak eragiteko eta, ondorioz, kognizioaren hobekuntza bat lortzeko. Artikulu honetan, bekoki aurreko kortexaren eta hipokanpoaren anatomia, funtzioa eta eremu bien arteko elkarrekintzaren berrikuspena egiteaz gain, ikasketa eta oroimen prozesuetan duten parte-hartzea deskribatzen da. Azkenik, itu molekularren modulazioak duen efektua ere aztertzen da, NMDA hartzaileei eta faktore neurotrofikoei arreta berezia jarriz. Hitz gakoak: bekoki aurreko kortexa, hipokanpoa, NMDA hartzaileak, faktore neurotrofikoak. Abstract: The brain has a remarkable capacity to record daily experiences and recall the stored information to guide behavior. Specific neuronal brain circuits have been linked to dedicated functions, and the role of prefrontal cortex and hippocampus is parEKAIA 34.indd 171 EKAIA 34.indd 171 6/11/18 20:28:07 6/11/18 20:28:07 EKAIA, 34 (2018) 173 Ikasketaren eta oroimenaren oinarri estruktural eta molekularrak 1. irudia. Oroimen sistemen irudikapen eskematikoa. 2. IKASKETAN ETA OROIMENEAN PARTE HARTZEN DUTEN GARUN EREMUAK 2.1. Hipokanpoaren eta bekoki aurreko kortexaren anatomia eta funtzioa Hipokanpoa sistema linbikoaren atala da, eta zenbait eskualdek osatzen dute: hortz-bihurgunea (HB), cornus ammonis 3 (CA3), cornus ammonis 2 (CA2) eta cornus ammonis 1 (CA1) (2. irudia). Historikoki, CA2 eskualdea CA3tik desberdindu bada ere, gaur egungo joerek CA2 CA3-ren amaieratzat hartzen dute [9], eta bi eskualde horiei cornus ammonis 2/3 (CA2/3) deritze. HBn hiru geruza bereiz daitezke: molekula geruza, pikor geruza eta geruza polimorfikoa, eta azken horri Hilus izena ere ematen zaio [10]. Pikor geruzan, zelula pikortsuen dentsitate handia dago, eta horien dendritak molekula geruzara zabaltzen dira, han bide zulatzaileko axoi terminalekin sinapsia egiteko. Bide zulatzaileko zuntzak kortex entorrinaleko II. eta III. geruzetatik datozen neuronen axoiak dira, eta hipokanpoko kanpo konexio nagusiak [11]. Bide zulatzaileko zuntz gutxi batzuek interneuronekin ere egiten dute sinapsia. Zuntz goroldiotsuak (mossy fibers) CA2/3-ra proiektatzen duten zelula pikortsuen axoiak dira. Axoi horiek albo-zuntz batzuk bidaltzen dituzte geruza polimorfikoko zelula goroldiotsuekin (mossy cells) eta somatostatina adierazten duten zelula inhibitzaileekin konektatzeko. Hipokanpoko CA1 eta CA2/3 eskualdeak ere geruzatan banatzen dira [10]. Stratum oriens da kanpoko geruza, eta bertan, zelula piramidalen oinaldeko dendritak egoteaz gain, EKAIA 34.indd 173 EKAIA 34.indd 173 6/11/18 20:28:07 6/11/18 20:28:07 174 EKAIA, 34 (2018) Ane Murueta-Goyena, Harkaitz Bengoetxea, José Vicente Lafuente, Naiara Ortuzar saski zelulen eta zelula horizontalen somak ere aurkitzen dira. Zelula kitzikatzaileen, hau da, zelula piramidalen somak geruza piramidalean daude. Horrez gain, geruza horretan interneurona ugariren somak kokatzen dira, zelula axo-axoniko edo biestratifikatuenak kasu. Stratum lucidum CA3 eskualdean aurkitzen den geruza mehea da. Zuntz goroldiotsuak CA3-ko geruza horretatik igarotzen dira CA2-ko mugara heldu arte. CA3-ko zelulen axoiak Schafferren bide kolateralaren bidez iristen dira CA1-eko zelula piramidaletaraino, eta komisura zuntzen bidez kontrako hipokanpoko CA1-eraino, bidean stratum radiatumetik igaroz. Zelula piramidalen urruneko dendrita apikalek bide zulatzaileko zuntzekin eta stratum orienseko zelulen axoiekin egiten dute sinapsia stratum lacunosum-moleculare geruzan. CA3-ko zelula piramidalen antzera, CA1-eko neuronek ere bide zulatzailetik informazio zuzena jasotzen dute (horri bide tenporoammonikoa deritzo). Ondoren, CA1-eko neuronek subikulura bidaltzen dute informazioa, eta subikuluko neuronek hipokanpoko seinaleak kortex entorrinaleko V. eta VI. geruzetara bidaltzen dituzte, begizta bat sortuz (2. irudia) [12]. 2. irudia. Karraskarien hipokanpoko zirkuitua. CA1, cornus ammonis 1; CA3, cornus ammonis 3; DG, hortz-bihurgunea; EC, kortex entorrinala (laukitxoa); MEC, kortex entorrinal mediala; LEC, alboko kortex entorrinala; Sub, subikulua; MF, zuntz goroldiotsuak (lerro arrosa); SC, Schafferren bide kolaterala (lerro horiak); PP, bide zulatzailea (lerro urdina eta morea); TA, bide tenporoammonikoa (lerro urdina). Petrantonakis eta Poirazi. A compressed sensing perspective of hippocampal function Front Syst Neurosci. 2014-tik hartua eta moldatua, CC BY baimenarekin. EKAIA 34.indd 174 EKAIA 34.indd 174 6/11/18 20:28:07 6/11/18 20:28:07 EKAIA, 34 (2018) 175 Ikasketaren eta oroimenaren oinarri estruktural eta molekularrak Funtzioaren ikuspuntutik, hipokanpoko eskualde nagusietan (HB, CA2/3, CA1) bi atal bereiz daitezke: bizkarraldeko eremua eta sabelaldeko eremua. Bizkarraldeko eremuak (gizakietan atzeko hipokanpoa) funtzio kognitiboak bideratzen ditu, eta sabelaldeko eremua (gizakietan aurreko hipokanpoa) hipokanpo afektibotzat jotzen da [13]. Ikerketa anatomikoen arabera, bizkarraldeko hipokanpoaren eta sabelaldekoaren konexio aferente eta eferenteak desberdinak dira. Bizkarraldeko hipokanpoak objektuei eta tokiei buruzko informazioa kodifikatzen duen bitartean, sabelaldekoak testuinguruen arteko bereizketak nabarmentzen ditu (2. irudia). Nabigazio eta oroimen espaziala ere bizkarraldeko hipokanpoaren menpe daude [13]. Azkenik, bizkarraldeko hipokanpoa, baina ez sabelaldekoa, ezinbestekoa da objektu-toki asoziazioetarako [14] eta objektu berriei buruzko oroimenak bermatzeko, era goiztiar zein atzeratuan [15]. Izan ere, espazioko kokapenak kodifikatzen dituzten leku-zelula gehienak bizkarraldeko hipokanpoko CA1 eskualdean daude, eta horiek buruak espazioan duen kokapenari buruzko informazioa bidaltzen dute subikulu eta aurresubikulu dortsalera proiekzio kitzikatzaileen bidez. Bizkarraldeko hipokanpoko CA1 eta subikulutik bidaltzen diren proiekzio nabarmenenak esplenio atzeko kortexera eta aurreko zingulu kortexera doaz, karraskarietan prozesamendu bisuoespazialarekin lotura zuzena duten kortexeko bi eremuetara [16]. Bekoki aurreko kortexa (PFC) portaera kognitibo konplexuak erregulatzen dituen garuneko eremu nagusietako bat da. Horien artean funtzio exekutiboak aurkitzen dira, hala nola plangintza eta erabakiak hartzeko gaitasuna edo sari bidezko portaera gidatua. Era berean, aipatutako funtzio horiek prozesu kognitibo sinpleagoetan oinarritzen dira, arreta kontrolean, lan oroimenean edo malgutasun kognitiboan, besteak beste. Gainera, PFCak oroimenen finkapenean eta berreskurapenean ere funtzio garrantzitsua betetzen du [17]. Irizpide anatomiko eta funtzionaletan oinarrituta, karraskarien PFCa aurreko zingulu-kortex, kortex prelinbiko eta kortex infralinbiko deritzen eremuetan banatzen da (3. irudia). Eskualde prelinbikoak arretan, lan oroimenean eta erantzunen aukeraketan parte hartzen du. Aldiz, aurreko zingulu kortexak portaeraren ordena tenporalarekin eta sekuentzia motorrekin erlazionatutako arauak sortzen ditu. Eskualde infralinbikoaren funtzioa ez da hain ezaguna, baina kontrol autonomoarekin zerikusia duela uste da, batez ere beldurrarekin erlazionatutako portaerekin [17]. EKAIA 34.indd 175 EKAIA 34.indd 175 6/11/18 20:28:07 6/11/18 20:28:07 176 EKAIA, 34 (2018) Ane Murueta-Goyena, Harkaitz Bengoetxea, José Vicente Lafuente, Naiara Ortuzar 3. irudia. Karraskarien bekoki aurreko kortexeko eskualde nagusien irudikapen eskematikoa. ACd, bizkarraldeko aurreko zingulu kortexa; PL, kortex prelinbikoa; IL, kortex infralinbikoa. 2.2. Hipokanpoaren eta bekoki aurreko kortexaren arteko elkarrekintza Asko dira ikasketa eta oroimen prozesuetan parte hartzen duten eremu telentzefalikoak, baina hipokanpoaren eta PFCaren parte-hartzea nabarmentzekoa da. Hipokanpoak objektu espezifikoak eta haien kokapenak kodifikatzen ditu testuinguru batean, eta karraskarien nabigazio espazialaren gaitasunerako bereziki garrantzitsua da [18]. Gizakien kasuan, aldiz, hipokanpoa adierazpen episodikoaren oroimena kodifikatzeko behar-beharrezko egitura da [19], eta PFCak funtzio exekutiboak gobernatzen ditu, arreta eta malgutasun kognitiboa barne [20, 21]. Horrez gain, PFCak rol garrantzitsua betetzen du urruneko, azkenaldiko eta epe laburrerako oroitzapenetan ere [17]. Hipokanpoaren eta PFCaren zereginek oso desberdinak badirudite ere, bi eremu horien eta beste eskualde kortikalen arteko elkarreragina funtsezkoa da portaera kognitibo egokia izateko [17]. Izan ere, hipokanpoa eta PFCa anatomikoki noranzko bakarreko bide batez daude loturik [22]. Sabelaldeko hipokanpotik eta subikulutik PFCera doazen proiekzioak bereziki indartsuak dira. Hipokanpotik bekoki aurreko kortexerako bideak testuin- EKAIA 34.indd 176 EKAIA 34.indd 176 6/11/18 20:28:07 6/11/18 20:28:07 EKAIA, 34 (2018) 177 Ikasketaren eta oroimenaren oinarri estruktural eta molekularrak guruari buruzko informazioa bidaltzen du PFCera, testuinguruaren, gertaeren eta erantzunen arteko asoziazio azkarrak eratu eta sendotzeko. Horrela, PFCak egungo testuinguruaren eta gertaeren informazioa jasotzen du hipokanpotik, eta iraganeko esperientzietan oinarrituz erantzunik egokiena iragartzen du [17]. PFCak atzeranzko proiekzioak bidaltzen ditu bide ez-zuzenaren bitartez, kortex perirrinal eta alboko entorrinaletik, hipokanpoko jardueraren eraginez hain zuzen (4. irudia). Halaber, talamoko nucleus reuniens deritzon nukleotik hipokanpora iristen den kortex azpiko bide bat ere badago [23]. Beraz, PFCak eta hipokanpoak elkarlanean dihardute ikasketa eta oroimen prozesuak sustatzeko. 4. irudia. Hipokanpoaren eta bekoki aurreko kortexaren arteko informazio-fluxuaren bideak. 3. N-METIL-D-ASPARTATO (NMDA) HARTZAILEAK 3.1. NMDA hartzaileen egitura eta sintesia N-metil-D-aspartato (NMDA) hartzaileak 4 azpiunitatez osatuta daude, derrigorrezko NR1 azpiunitateaz eta hautazko NR2 (A, B, C edo D) edo NR3 (A edo B) azpiunitateez, eta heterotetramero bat osatzen dute. NR3 azpiunitateak garapen goiztiarrean aurkitzen dira batez ere. Bestalde, NR2 azpiunitateek kanalaren irekitzea erregulatzen dute, NR2A azpiunitatea izanik nerbio sistema zentraleko azpiunitaterik ugariena. Aldiz, prosentzefaloan eta hipokanpoan NR2B azpiunitatea da nagusi [24]. NMDA hartzailearen azpiunitateen konbinazioen arabera, NMDA hartzaileen propietate elektrofisiologikoak aldatu egiten dira. In vitro esperimentuetan, NR1-NR2B konbinazioak NR1-NR2A konplexuak baino siEKAIA 34.indd 177 EKAIA 34.indd 177 6/11/18 20:28:07 6/11/18 20:28:07 178 EKAIA, 34 (2018) Ane Murueta-Goyena, Harkaitz Bengoetxea, José Vicente Lafuente, Naiara Ortuzar napsi ondoko potentzial kitzikatzaile luzeagoak ditu [24]. Beraz, NMDA hartzaileen azpiunitate konposizioak plastikotasun sinaptikoan eragingo du. Izan ere, sinapsietan NR2B azpiunitatea duten hartzaileak areagotuz gero, sinapsi aurreko eta sinapsi ondoko potentzialen aldiberekotasuna areagotzen da, eta horrek eraginkortasun sinaptikoa eta oroimena hobetu ditzake [25]. NMDA hartzailearen azpiunitateak lotune guneetan ere desberdintzen dira: NR1 azpiunitateak glizina lotzeko guneak ditu, eta NR2 azpiunitateak, glutamatoa lotzeko guneak [26]. Glizinak ko-agonista gisa jokatzen du; hau da, beraren lotura ezinbestekoa da NMDA hartzailearen aktibazioa bermatzeko. D-serinak ere ko-agonista gisa joka dezake NMDA hartzailearen B-glizina guneetara lotzen denean [27] (5. irudia). Mintzeko potentziala atseden-egoeran dagoenean, magnesio ioiak kanalaren poroetan sartzen dira, eta ioien fluxua ekiditen dute. Magnesioaren blokeoa aldaratzeko eta, beraz, ioien fluxua bermatzeko, mintzaren despolarizazioa behar da. Ondorioz, NMDA hartzaileen aktibazioa bermatzeko magnesioak sortzen duen blokeoa gainditzea ere beharrezkoa izango da. Bestalde, fenziklidina (PCP) guneetara lotzen diren farmakoek NMDA hartzailea fisikoki blokeatzen dute. Hala, ioien fluxua ekiditen da, ikasketa eta oroimen prozesuei kalte eginez [28, 29]. Azkenik, dentsitate postsinpatikoan dauden proteina multzoek, dentsitate postsinaptiko-95 (PSD-95) kasu, NMDA hartzaileen egiturari egonkortasuna ematen diote, eta hartzaile horren funtzioa erregulatzen dute [30]. 5. irudia. N-metil-D-aspartato (NMDA) hartzailearen irudikapen eskematikoa. Mg2+, magnesio ioiak; PCP: fenziklidina. EKAIA 34.indd 178 EKAIA 34.indd 178 6/11/18 20:28:08 6/11/18 20:28:08 EKAIA, 34 (2018) 179 Ikasketaren eta oroimenaren oinarri estruktural eta molekularrak 3.2. NMDA hartzaileen garrantzia heltze-prozesu, ikasketa eta oroimenean Glutamatoak zelula barneko jauziak aktibatzen ditu hartzaile ionotropiko eta metabotropikoen bidez. Glutamatoa neurogarapenerako ezinbestekoa da sinaptogenesia, garuneko konexioen plastikotasuna, dendriten adarkatzea, eta neurona aitzindarien hedatze eta migrazioa erregulatzen dituelako [31]. Jaio ondorengo neurogarapen goiztiarrean NMDA hartzaileak dira glutamatoaren hartzaile bakarrak, AMPA hartzaile funtzionalik ez baitago [32]. Hori dela eta, NMDA hartzaileak garuneko heltze-prozesuarekin irmoki lotuta daude. NMDA hartzaileen azpiunitateen adierazpena eta funtzioa hipokanpoaren garapen egokirako beharrezkoak dira. Izan ere, hartzaile hauen erregulazio ezak sinaptogenesian eta zirkuituen heltze-prozesuan akatsak sortzen ditu [33]. Garuneko zirkuituen heltzea NMDA hartzaileen azpiunitateen aldaketarekin bat dator, gaztaroko prozesamendu neuraletik heldutasunerako trantsizioa markatuz. NR2 azpiunitatearen aldaketa zelula-espezifikoa da PFCan: zelula piramidaletan NR2B-ren maila egonkorra da heldutasuneraino, baina deskarga-maiztasun handiko interneuronetan NR2B azpiunitatea pixkanaka NR2A azpiunitatearekin ordezkatzen da, batez ere nerabezaroan [34, 35]. Garapenean zehar plastikotasun-atarian gertatzen diren aldaketei azalpena eman diezaioketen mekanismoetako bat NR2B azpiunitatean gertatzen diren aldaketak dira. Azpiunitate hori duten NMDA hartzaileek zinetika moteleko korronteak erakusten dituzte, eta, hala, kaltzio korronteen batuketa tenporala ahalbidetzen dute. NR2A azpiunitatea duten NMDA hartzaileek, aldiz, zinetika arinagoa dute, kaltzio seinaleen bereizmen tenporal handiagorako moduan [36]. Azpiunitateek jasaten dituzten aldaketen ondorioz, NMDA hartzaileak arrisku faktoreekiko bereziki sentikorrak bihurtzen dira. Hala, ingurune-faktoreek zein faktore genetikoek garunaren garapen arruntari kalte egin diezaiokete [37]. NMDA hartzaileek oinarrizko funtzioa betetzen dute garunaren plastikotasunean eta, beraz, ikasketan eta oroimenean [38], transmisio sinaptiko kitzikatzaileak erregulatzeko duten ahalmenari esker: epe luzeko potentziazioaren (ELP) bidez efikazia sinaptikoa indartu dezakete, edo efikazia hori ahuldu epe luzeko depresioaren (ELD) bidez [25]. NMDA hartzaileen bidezko kaltzio fluxua da ELPren eta ELDren arduraduna, eta, aldi berean, bi mekanismo horiek deskribatu dira ikasketaren eta oroimenaren erantzule zelular gisa. Gainera, NMDA hartzaileak jarduera pre- eta postsinaptikoen aldiberekotasuna nabarmentzeko gai dira, eta korrelazio tenporal horrek ekintza pre- eta postsinaptikoen denboraren araberako plastikotasuna ahalbidetzen du [39, 40]. 4. HAZKUNTZA FAKTOREAK Hazkuntza faktoreak zelulaz kanpoko seinaleztapenerako garrantzitsuak diren neuropeptido familia handi bat dira. Hala, nerbio sistema zen- EKAIA 34.indd 179 EKAIA 34.indd 179 6/11/18 20:28:08 6/11/18 20:28:08 180 EKAIA, 34 (2018) Ane Murueta-Goyena, Harkaitz Bengoetxea, José Vicente Lafuente, Naiara Ortuzar traleko zelula aitzindari eta ama zelulen ugalketa eta desberdintze prozesuak erregulatzeko ezinbestekoak dira [41]. Hazkuntza faktoreek zelulen ugalketa eta biziraupena, axoi eta dendriten hazkuntza eta birmoldaketa, mintzen trafikoa eta fusioa zein sinapsien sorkuntza, funtzioa eta plastikotasuna sustatzen dituzte. 6. irudia. Tropomiosin kinasa B hartzailearen (TrkB) beheranzko seinaleztapen bideek zelulen biziraupena eta desberdintzapena, axoien hazkuntza eta jarduera sinaptikoa erregulatzen dituzten proteinen sintesia ahalbidetzen dute. EKAIA 34.indd 180 EKAIA 34.indd 180 6/11/18 20:28:08 6/11/18 20:28:08 EKAIA, 34 (2018) 181 Ikasketaren eta oroimenaren oinarri estruktural eta molekularrak Hainbat dira nerbio sistema zentralean aurkitzen diren hazkuntza faktoreak: garunetik eratorritako hazkuntza faktorea (BDNF), gliatik eratorritako faktore neurotrofikoa (GDNF), hazkuntza faktore endotelial-baskularra (VEGF), intsulina bezalako hazkuntza faktorea (IGF) edota nerbio hazkuntza faktorea (NGF). Ikerketa asko egin dira helduen garunetan faktore horien rola zehazki ezagutzeko. Organismo helduetan, neurogenesian, plastikotasun sinaptikoan eta ikasketan parte hartzen dutela deskribatu da [42]. Adibidez, garun-bentrikulu barneko IGFren infusioak neurogenesia areagotzen du arratoien hortz-bihurgunean [43]. Era berean, BDNFk plastikotasun sinaptikoan eta hobekuntza kognitiboan funtsezko rola jokatzen du [44]. Hipokanpotik BDNFren genea ezabatzen denean, ezagutza, oroimena eta ikasketa espaziala baliogabetzen dira [45]. Hazkuntza faktore horrek tropomiosin kinasa B hartzailea (TrkB) aktibatzen du neuronen desberdintzapena, biziraupena eta plastikotasun sinaptikoa eraldatzeko hainbat seinaleztapen jauziren bidez, hala nola ERKren, Akt-ren edo kinasa C proteinaren (PKC) bidez (6. irudia). 5. ONDORIOAK Nerbio sistema zentraleko gaixotasun ugaritan PFCaren eta hipokanpoaren estruktura edota horien arteko elkarrekintzak kaltetuta daude; Alzheimer gaixotasunean, Parkinson gaixotasunean, eskizofrenian eta depresioan, besteak beste. Gaixotasun horietan gertatzen den disfuntzio kognitiboak gizabanakoen ongizatean eta gizartean duen eragina dela eta, ahalegin nabarmenak egin dira ikasketaren eta oroimenaren oinarriak identifikatzeko. Artikulu honetan azpimarratu den bezala, hipokanpoa eta PFCa kognizioan parte hartzen duten garuneko funtsezko bi eremu dira, funtzio osagarriak betetzen dituztenak. Ondorioz, hipokanpoaren eta PFCaren arteko elkarrekintza ezinbestekoa da gertaeren ikasketa eta oroimen prozesuak behar bezala gauzatzeko. Oinarri molekularren artean, NMDA hartzaileen eta faktore neurotrofikoen funtzioak nabarmendu dira, horien erregulazioak disfuntzio kognitiboari aurre egiteko itu terapeutiko gisa izan dezaketen garrantzia helarazteko asmoz. 6. ESKER ONAK Artikulu hau UPV/EHUk (UFI 11/32, EHU 14/33, PPG 17/51) eta Eusko Jaurlaritzak (GIC IT 901/16) emaniko diru-laguntzei esker egin da. 7. BIBLIOGRAFIA [1] PRESTON, A.R. and EICHENBAUM, H. 2013. «Interplay of hippocampus and prefrontal cortex in memory». Curr Biol, 23, R764-73. EKAIA 34.indd 181 EKAIA 34.indd 181 6/11/18 20:28:08 6/11/18 20:28:08 184 EKAIA, 34 (2018) Ane Murueta-Goyena, Harkaitz Bengoetxea, José Vicente Lafuente, Naiara Ortuzar [35] WANG, H.X. and GAO, W.J. 2009. «Cell type-specific development of NMDA receptors in the interneurons of rat prefrontal cortex». Neuropsychopharmacology, 34, 2028-40. [36] BARRIA, A. and MALINOW, R. 2005. «NMDA receptor subunit composition controls synaptic plasticity by regulating binding to CaMKII». Neuron, 48, 289-301. [37] SPEAR, L.P. 2000. «The adolescent brain and age-related behavioral manifestations». Neurosci Biobehav Rev, 24, 417-63. [38] BAEZ, M.V., CERCATO, M.C., and JERUSALINSKY, D.A. 2018. «NMDA Receptor Subunits Change after Synaptic Plasticity Induction and Learning and Memory Acquisition». Neural Plast, 2018, 5093048. [39] LAEZZA, F., DOHERTY, J.J., and DINGLEDINE, R. 1999. «Long-term depression in hippocampal interneurons: joint requirement for pre- and postsynaptic events». Science, 285, 1411-4. [40] LAEZZA, F. and DINGLEDINE, R. 2011. «Induction and expression rules of synaptic plasticity in hippocampal interneurons». Neuropharmacology, 60, 720-9. [41] CALOF, A.L. 1995. «Intrinsic and extrinsic factors regulating vertebrate neurogenesis». Curr Opin Neurobiol, 5, 19-27. [42] GOMEZ-PALACIO-SCHJETNAN, A. and ESCOBAR, M.L. 2013. «Neurotrophins and synaptic plasticity». Curr Top Behav Neurosci, 15, 117-36. [43] ABERG, M.A., et al. 2000. «Peripheral infusion of IGF-I selectively induces neurogenesis in the adult rat hippocampus». J Neurosci, 20, 2896-903. [44] BEKINSCHTEIN, P., CAMMAROTA, M., and MEDINA, J.H. 2014. «BDNF and memory processing». Neuropharmacology, 76 Pt C, 677-83. [45] HELDT, S.A., et al. 2007. «Hippocampus-specific deletion of BDNF in adult mice impairs spatial memory and extinction of aversive memories». Mol Psychiatry, 12, 656-70. EKAIA 34.indd 184 EKAIA 34.indd 184 6/11/18 20:28:08 6/11/18 20:28:08
