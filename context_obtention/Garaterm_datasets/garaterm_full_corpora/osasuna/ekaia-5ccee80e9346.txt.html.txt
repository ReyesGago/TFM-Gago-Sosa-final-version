242 Ekaia, 2022, 42, 241-252 Lide Totorikaguena Iturriaga, Estibaliz Olabarrieta López, Naiara Agirregoitia Marcos, Ekaitz Agirregoitia Marcos 1. SARRERA kannabinoideak kalamu landareak (Cannabis sativa L.) sintetizatutako metabolito sekundarioak dira, baina Cannabis sativa landarea beste konposatu kimiko ugarik osatzen dute. Identifikatutako 483 konposatuetatik 60 kannabinoide baino gehiago ageri dira kannabisaren landarean. 1964. urtetik aurrera nagusitu zen kannabinoideen inguruko ikerketa, landare honen Δ9-tetrahidrokannabinola (THC) [1] osagai psikoaktibo ugariena aurkitu zenean. Izan ere, THC da efektu bioaktiboen arduradun nagusia eta kannabinoide ugariena. 1. irudia. Barne-sistema kannabinoidearen osagai nagusiak: kannabinoide-hartzaileak (CB1 eta CB2), barne-estekatzaileak (AEA eta 2-AG endokannabinoideak) eta sintesi- (NAPE-PLD, NAT eta DAGL) eta degradazio-entzimak (FAAH eta MAGL). Bitxia badirudi ere, barne-sistema kannabinoide bat (sistema endokannabinoidea) deskribatu zen animalietan [2]. Sistema hori honako hauek osatzen dute: kannabinoide-hartzaileek (CB1 eta CB2), barne-estekatzai- Sistema endokannabinoideak emearen ugal-fisiologia modulatzen du leek (anandamida (AEA) eta 2-arakidonoilglizerol (2-AG) endokannabinoideak) eta sintesi- [N-arakidonoilfosfatidiletanolamina (NAPE-PLD), N-aziltransferasa (NAT) eta diazilglizerol lipasa (DAGL)] eta degradazioentzimek [gantz-azidoen amida hidrolasa (FAAH) eta monoazilglizerol li[gantz-azidoen amida hidrolasa (FAAH) eta monoazilglizerol lipasa (MAGL)] [2] (1. irudia). kannabinoideen inguruko ikerketek ondorioztatu dute sistema kannabinoidearen funtzio nagusietarikoa neuromodulazioa dela, CB1 hartzailea G proteinei loturiko hartzailerik ugariena baita nerbio-sistema zentralean. Hala ere, CB1 eta CB2 hartzaileen presentzia eta, oro har, sistema endokannabinoidearen modulazioa eta ekintza-mekanismoak, nerbio-sistema zentralean agertzeaz gain, ehun periferikoetan ere deskribatu dira. Sistema kannabinoidea inplikatua dagoen prozesu horietako bat ugalkortasuna da. Sistema hori gametogenesian, ernalketan, enbrioiaren ezarpenean, plazentazioan, haurdunaldian eta erditzean identifikatu da [3, 4] eta sistema kannabinoidean parte hartzen duen makinaria guztia ugal-aparatuko organo, ehun eta zeluletan dagoela frogatu da [5, 6]. Horregatik, sistema endokannabinoidea biomarkatzaile posible gisa proposatu da praktika klinikoan ugalketa potentziala aurreikusteko [7]. Horretarako, animalia-eredu desberdinekin egindako esperimentuek erakutsitakoa berrikusi dugu, bai eta ugalketa-patologien inguruan egin den ikerketa ere. 2. SISTEMA KAnnABInoIDEA EMEAREn UGALKoRTASUnEAn Emeari dagokionez, sistema endokannabinoidea deskribatu da hainbat ugaztun espezietako hipotalamo-hipofisi-obulutegiaren ardatzean [5], likido folikularrean, obulutegietan, obozitoetan eta pikor-geruzako zeluletan [8, 9, 10, 11, 12, 13, 14, 15]. 2.1. Sistema kannabinoidea hipotalamo-hipofisi-obario (HPo) ardatzean Sistema endokannabinoidea hainbat estimulu fisiologikok kontrolatzen dute: besteak beste, hormona-mailak. Sistema endokannabinoidea GnRH bezalako hormonen ekoizpenaz arduratzen den hipotalamoaren guneetan antzeman da, zeinek hipotalamo-hipofisi-obario (HPo) ardatzaren bidez jarduten duten ugalketa-prozesuen hainbat alderdi kontrolatzeko [16] (2. irudia). oro har, sistema endokannabinoidearen efektoreek eragin handia dute ugalkortasunean eta funtzio endokrinoan, karraskariekin, primateekin eta gizakiekin egindako ikerketek frogatu bezala [9, 17]. kannabisak ugalketaren fisiologiaren hainbat alderditan duen eragina azaldu lezake horrek, besteak beste, hormonen askatzean HPo ardatzean [18]. Gonadotropi- 244 Ekaia, 2022, 42, 241-252 Lide Totorikaguena Iturriaga, Estibaliz Olabarrieta López, Naiara Agirregoitia Marcos, Ekaitz Agirregoitia Marcos nek, progesteronak eta estrogenoak, esaterako, AEA mailak [19] eta FAAH entzimaren adierazpena erregulatzen dituzte hilekoan zehar [20]. 2. irudia. Hipotalamo-hipofisi-obario ardatzaren eskema orokorra. Hipotalamoak GnRH jariatzen du eta honek hipofisia estimulatzen du. Horrela, hipofisiak FSH eta LH jariatzen ditu odol-fluxura obulutegietaraino eta obulutegietan; ondorioz, folikuluak garatzen hasten dira estradiola jariatuz. LHk obulazioa eragiten du, bai eta luteo-gorputz-luteoa eratzea ere, progesterona eta estrogenoak jariatuz. Sistema endokannabinoidea kanpotik modulatzen denean, kannabinoideek HPo ardatzaren erregulazioa asaldatzen dute, ugaltze-sistema kaltetuz (adibidez, obulaziorik gabeko hilekoak izatea) [16]. Gainera, GnRH hormonaren jariaketa murrizten dute [16] eta hormona horrek gonadotropinen (FSHa eta LHa) askapena ekiditen du, gonaden funtzioa erabat kaltetuz [5]. Era berean, sistema endokannabinoidearen adierazpenean egon litezkeen kalteak antzutasunarekin erlazionatuta daude [5], jakina baita kannabinoide-hartzaileen gabeziak HPo ardatzeko hormonen askapena inhibitzen duela: besteak beste, GnRHa, FSHa, 17-β-estradiola [21] eta LHarena [22, 23]. Hitz gutxitan, sistema endokannabinoidea eta HPo ardatza erlazionatuta daudela baieztatu da, nahiz eta hori kontrolatzen duten mekanismoak oraindik ez diren guztiz ezagutzen [5]. Sistema endokannabinoideak emearen ugal-fisiologia modulatzen du 2.2. Sistema kannabinoidea obulutegietan: folikulugenesian, obozitoen garapenean eta heltze-prozesuan kannabinoideen eta ugalketa-sistemaren arteko lotura, lehenen aldiz, likido folikularrean endokannabinoide bat, AEA, aurkitzeari esker egin zen [8]. Frogatu zuten bere kontzentrazioa aldakorra zela obulazioan eta haurdunaldi goiztiarrean zehar [18]. Horrez gain, bai AEA bai endokannabinoide hori metabolizatzen duten entzimak gizakiaren obulutegian lokalizatu ziren [9], eta, ondoren, sistema endokannabinoide osoa deskribatu zen giza [9] eta arratoien [10] obarioetan eta folikuluetan. Ikerketa horiei guztiei esker, kannabinoide-hartzaileen eta degradazio-entzimen lokalizazioa deskribatu zen (3. irudia). Beraz, horrek guztiak iradokitzen du endokannabinoideen seinaleztapenak folikulugenesia erregulatzen lagundu lezakeela [9, 10]. 3. irudia. Sistema endokannabinoidearen osagaien banaketa ugaztunen obulutegian zehar. Folikulu bakoitza obozitoak eta inguruan dituen pikor-geruzako zelulek (GC) osatzen dute; teka-zelulak (TC) geroago agertzen dira folikuluen garapenean zehar. Gonadotropinak (FSH, LH) beharrezkoak dira folikuluen garapena eta obulazioa sustatzeko. Sistema endokannabinoidearen osagaien adierazpena desberdin modulatzen da folikulogenesian zehar, eta espezieen artean (beltzez, gizakiak; urdinez, karraskariak; gorriz, beste ugaztun batzuk) (Cecconi eta lank., 2020-tik moldatua) [6]. Duela urte gutxi, gure ikerketa taldeak sistema kannabinoidea gizakien [11], behien [12] eta saguen obozitoetan adierazten dela baieztatu zuen [13]. Zehazki, obozitoen meiosiaren berraktibazioan CB1 eta CB2 kannabinoide-hartzaileak identifikatu genituen, bai RNA mezulari-mailan 246 Ekaia, 2022, 42, 241-252 Lide Totorikaguena Iturriaga, Estibaliz Olabarrieta López, Naiara Agirregoitia Marcos, Ekaitz Agirregoitia Marcos bai proteina-mailan ere. Gainera, giza obozitoetan kannabinoideentzako degradazio-entzimak, FAAH eta MAGL, espresatzen zirela deskribatu genuen (4. irudia). Are gehiago, obozitoaren heltze-prozesuan CB1, FAAH eta MAGL proteinen denborazko kokapena aldatuz joaten dela erakutsi genuen [11, 15]. 4. irudia. kannabinoide-hartzaileen (CB1 eta CB2) eta degradazio-entzimen (FAAH eta MAGL) kokapen immunozitokimikoa giza obozitoen heltze-prozesuaren faseetan. CB1 eta CB2 kannabinoide-hartzaileen eta FAAH eta MAGL degradazio-entzimen banaketak berdez ageri dira besikula germinalean (GV), obozitoa meiosiko profase I-ean dagoenean (MI) eta obozitoa meiosiko bigarren metafasean dagoenean (MII). Hoechst DNAmarkatzailea, urdinez. Erreferentzia barra: 20 μm [11]. Beste alde batetik, giza pikor-geruzako zeluletan CB1 eta CB2 kannabinoide-hartzaileak eta endokannabinoideen andeatzea katalizatzen dituz- Sistema endokannabinoideak emearen ugal-fisiologia modulatzen du ten bi entzimak, FAAH eta MAGLa, lokalizatu genituen obozitoaren helheltze-prozesuan zehar [14] (5. irudia). Aurkikuntza hori interesgarria izan zen; izan ere, obulazioan, pikor-geruzako kumuluko zelulak-obozito konplexua (ingelesez, cumulus-oocyte complex, CoC) askatzen da, eta obozitoaren heltze-prozesuan oso garrantzitsua da obozitoaren eta pikor-geruzako zelulen arteko bi norabideko komunikazioa. Hau da, pikor-geruzako zelulek ere obozitoaren heltze-prozesuan parte hartzen duten mekanismoak erregulatzen dituzte [24]. 5. irudia. kannabinoide-hartzaileen (CB1 eta CB2) eta degradazio-entzimen (FAAH eta MAGL) kokapen immunozitokimikoa pikor-geruzako zeluletan giza obozitoen heltze-prozesuaren fase desberdinetan. CB1, CB2 kannabinoide-hartzaileen eta FAAH eta MAGL degradazio-entzimen banaketak berdez ageri dira besikula germinaletik eratorritako (GV) pikor-geruzako zeluletan, obozitoa meiosiko profase I-ean dagoen (MI) eta obozitoa meiosiko bigarren metafasean dagoen (MII) pikorgeruzako zeluletan. Hoechst DNA-markatzailea, urdinez. Erreferentzia barra: 10 μm [14]. 248 Ekaia, 2022, 42, 241-252 Lide Totorikaguena Iturriaga, Estibaliz Olabarrieta López, Naiara Agirregoitia Marcos, Ekaitz Agirregoitia Marcos 3. SISTEMA EnDoKAnnABInoIDEAREn GABEzIAREn ERAGInA oBULUTEGIAREn MoRFoLoGIAn, FoLIKULUGEnESIAn ETA oBozIToEn HELTzE-PRozESUAn ondorioztatu da kannabinoide exogenoen kontsumo kroniko sistemikoa kaltegarria dela ugalketa-prozesuetarako, kannabinoideak kanpotik hartzean sistema endokannabinoidearen seinaleztapena asaldatzen delako. Esaterako, tximinoekin egindako ikerketa batean ikusi zen THCaren kontsumo kronikoa obulazioaren atzerapenarekin erlazionatuta dagoela [25]. Beraz, jakina da sistema endokannabinoidearen edozein osagairen aktibazioak edo eraldaketek eragina izan dezaketela ugalketaren fisiologian eta, hortaz, sistema endokannabinoidean egon daitezkeen gabeziak ere kaltegarriak dira. Saguekin egindako azterketa batzuek iradokitzen dutenez, obozitoetan kannabinoide-hartzaileen gabezia egoteak, ernalketaren ondorengo enbrioiaren garapenean akatsak eragiten ditu eta [13] CB1 hartzailearentzako knockout genotipoko saguen % 40 inguruk haurdunaldiaren galera erakusten du [26]. Alta, orain arte ez zen ezagutzen zer gertatzen zen obarioen morfologian, folikulugenesian eta obozitoen heltze-prozesuan kannabinoideen seinaleztapena ezabatzen zenean, eta hori izan da gure esperimentuek ekarri duten berrikuntza. Zentzu horretan, gure emaitzek erakutsi zuten CB1 hartzailearen gabeziak efektu kaltegarriak zituela obarioaren morfologian (kontrolarekin alderatuz, azalera eta bolumen txikiagoko obulutegiak dituzte) (6. irudia), folikulugenesian (folikulu gutxiago dituzte kontrolarekin alderatuz eta eCG tratamenduaren aurrean ez dute ondo erantzuten) eta obulatzen duten obozitoen kalitatean (obozito hedatuen kopuru baxuagoa erakusten baitute) eta meiosiaren progresioan (obozitoaren heltze-proesuan sinkronizazio falta nabari da, obozito helduak beranduago eskuratzen baitira). Are gehiago, CB2 hartzailearen galerak aipatu berri ditugun prozesu horietan akats hain esanguratsuak sortzen ez dituen arren, kannabinoide-hartzaile biak ez egoteak areagotu egiten zuen kaltea, batez ere obulutegien tamaina txikiagoak eta folikulu kopuru gutxiago aurkituz; CB2 hartzaileak ere garrantzia zuela erakutsiz. Ez hori bakarrik, eCG hormonaren eraginkortasuna ere kaltetua ikusi da kannabinoide-hartzaile biak falta zaizkien animalietan [27]. Horregatik, badirudi kannabinoide-hartzaileen faltak obulutegien bizitza funtzionala eta kalitatea okertzen dituela. Gainera, kontuan izan behar da antzutasuna obulutegien folikuluen kantitatearen eta kalitatearen beherakadaren ondorioa dela [28] eta obozitoen garapen-gaitasuna folikuluen tamainak eta kalitateak baldintzatua egon daitekeela [29]. Sistema endokannabinoideak emearen ugal-fisiologia modulatzen du 6. irudia. kannabinoide-hartzaileen gabeziaren eragina saguen obulutegien bolumenean. WT: genotipo basatidun saguak. Cnr1–/–: CB1 hartzailea falta zaien knockout saguak. Cnr2–/–: CB2 hartzailea falta zaien knockout saguak. Cnr1–/–/Cnr2–/–: CB1 eta CB2 hartzaileak falta zaizkien knockout saguak [26]. 4. onDoRIoAK Hortaz, bai kannabinoideen gehiegizko esposizioa zein sistema endokannabinoidearen osagairen baten gabezia kaltegarriak izan daitezkeenez ugal-prozesuetan, ondoriozta genezake sistema endokannabinoideak prozesu horiek modulatzen dituela eta garrantzitsua dela barne kannabinoideen kontzentrazioa ondo erregulatua egotea. Horregatik, kannabinoideen erabilera aztertzen hasia da, antzutasunaren diagnostikoan biomarkatzaile posible gisa edota praktika klinikoan tratatzeko itu terapeutiko posible gisa. Esaterako, gure ikerketa-taldeak lerro interesgarri bat zabaldu du kannabinoideen erabilera terapeutikoa aztertuz obozitoen in vitro heltzeko (IVM) medioen eraginkortasuna hobetzeko. Posibletzat jotzen zen endokannabinoideen seinaleztapenak folikulugenesia eta obozitoen heltze-prozesuak modula zitzakeela [8, 9], eta saguetan eta behietan egindako ikerketek frogatu dute lagunduriko ugalketa-tekniken eraginkortasuna hobetu daitekeela, teknika horietan erabiltzen diren hazkuntza-medioak kanabinoideekin aberastuz gero [12, 13, 27, 30].
