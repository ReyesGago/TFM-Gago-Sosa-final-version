70 Ekaia, 2021, 41, 69-82 Amaia Alquiza, Leyre Echeazarra, Mónica Gallego, Oscar Casis 1. Sarrera Diabetes mellitusa xxi. mendeko osasun publikoko erronka garrantzitsuenetako bat da. 2015ean, diabetesak 415 milioi pertsonari eragiten ziela kalkulatu zen. aurreikuspenen arabera, 2040 urterako 642 milioi diabetiko egongo dira [1]. amerikako Diabetes Elkartearen (aDa) [2] arabera, pankreak intsulina nahikoa sortzen ez duenean edo organismoak sortzen duen intsulina eraginkortasunez erabiltzen ez duenean agertzen den gaixotasun kronikoa da. Intsulina odoleko glukosa-maila erregulatzen duen hormona bat da. Kontrolatu gabeko diabetesaren ondorioa hipergluzemia da (odoleko glukosaren igoera), denborarekin organo eta sistema asko larriki kaltetzen dituena, nerbioak eta odol-hodiak batez ere. Diabetesa bi mota nagusitan sailkatzen da: 1 motakoa eta 2 motakoa. 1 motako diabetesean (DT1), pankreak ez du beharrezko intsulinarik sortzen; beraz, hormona hori egunero hartu behar da. 2 motako diabetesa (DT2) diagnostikatutako kasuen % 90-95 da; beraz, motarik ohikoena da [2]. DT2an ehunek intsulinari ez diote eraginkortasunez erantzuten; egoera horri intsulinarekiko erresistentzia esaten zaio. Hala ere, DT2 duten pazienteen kasuan, denborarekin, pankrea agortu egiten da gehiegizko esfortzuaren ondorioz, eta ez du intsulinarik sortzen; beraz, paziente hauek ere intsulina behar izaten dute [3]. Obesitatea, munduko asaldura metabolikorik ohikoena dena [4], DT2 garatzeko arrisku-faktore nagusietako bat da [2]. Obesitatea diabetesarekin lotzen duten mekanismoei buruzko hipotesien artean, badirudi hanturak funtsezko eginkizuna duela. Hantura immunitate-sistemaren erantzun zehaztugabea da, hau da, organismo batek erasotzailea neutralizatzeko eta eragindako lesioa konpontzeko helburuarekin egiten duen lana. Gradu baxuko hantura sistemikoak (hau da, intentsitate txikiko hantura orokortuak) hainbat gaixotasun metabolikoren etiopatogenian duen paperari buruzko ebidentziak daude, hala nola diabetesean [5, 6]. 2. DiabeteSa eta gLuzemiaren erreguLazioa Hantura kronikoak intsulinaren seinaleztapena aldatzen duela eta azkenean glukosaren homeostasia asaldatzen duela ulertu ahal izateko, lehenik eta behin gluzemia erregulatzen duten mekanismo fisiologikoak ulertu behar dira. 2.1. intsulinaren erregulazio fisiologikoa Egoera fisiologikoetan, gluzemia igotzen denean, pankreako beta zelulek intsulina jariatzen dute. Intsulina gluzemiaren homeostasia mantentzen duen hormona nagusia da. Horrek intsulinarekiko sentikorrak diren hainbat https://doi.org/10.1387/ekaia.22710 71 Diabetesa gaixotasun inflamatorio gisa ehunen gainean eragiten du: muskuluan, gibelean eta ehun adiposoan. Bere funtzioak betetzeko, intsulina hartzaile espezifiko bati lotu behar zaio, bere itu-zelulen mintz plasmatikoan txertatuta dagoen bati. Hartzaile hori intsulina-hormonarekiko sentikorra den glukoproteina bat da, eta jarduera entzimatikoa dauka, tirosina kinasa motakoa. Entzima mota horrek a TPtik proteina baten tirosinazko aminoazido batera doan fosfato talde baten transferentzia katalizatzen du, eta, ondorioz, fosforilatu. Fosforilazio hori seinaleen transdukziorako funtsezko prozesu bat da. Intsulina-hartzailea fosforilatzen denean, beste fosforilazio batzuk jartzen dira martxan hartzailearen substratuan, IRS-1 izenekoan. IRS-1 seinaleztapen-proteina da, eta funtsezko zeregina du seinaleak intsulina-hartzailetik PI3k/akt zelula barruko bideetara transmititzen. PI3k entzimak PIP3 sortzen du bigarren mezulari bezala, eta honek akt kinasa biltzen du [7, 8]. Molekula horiek garrantzitsuak dira, glukosa-garraiatzailea (gLUT) mintzera lekualdatzeko prozesua abian jartzen baitute. Egoera basalean, gLUT-4ren % 90-95 (muskuluaren eta ehun adiposoaren garraiatzaile espezifikoa, intsulinarekiko sentikorra dena) zitoplasman dago, besikula txikietan trinkotua hain zuzen ere; baina intsulina dagoenean, mintz plasmatikora translokatzen da, odoletik ehunen barrualdera (muskulu eta gantz-ehunera), eta glukosaren barneraketa ahalbidetzen du [9]. Gainera, intsulinak anabolismoa sustatzen duten geneen transkripzioa aktibatzen du, gibelean eta muskuluan glukogenoaren (glukogenogenesia), triglizeridoen (lipogenesia) eta proteinen sintesia sustatuz, bai eta glukosa molekulen erabilera bultzatuz ere (glukolisia) (1. irudia). 1. irudia. Intsulinaren seinalizazio-jauzia eta eragin nagusiak: glukosaren zeluletan sartzea eta anabolismoaren sustapena. 72 Ekaia, 2021, 41, 69-82 Amaia Alquiza, Leyre Echeazarra, Mónica Gallego, Oscar Casis 2.2. Diabetesa eta intsulina DT1 duten pazienteen pankreak ez du behar beste intsulina sortzen. Kausa zehatza zehazki ezagutzen ez den arren, badirudi jatorri autoimmunea duela. Berehalako ondorioa odolean gertatzen den glukosa-pilaketa da (hipergluzemia). Organismoari beharrezko intsulina ematean datza tratamendua. DT2 duten pazienteek intsulina-jariakin normala dute, baina ehunek ezin dute eraginkortasunez erantzun. Pankreak intsulina gehiago sortuz erantzuten du konpentsazio-mekanismo gisa, baina denborak aurrera egin ahala, pankrea kaltetu egiten da, eta, beraz, ez du behar den intsulina sortzen [3]. DT2 diabetesa motarik ohikoena da, eta gizentasunarekin estuki erlazionatzen da. Badirudi hantura kroniko orokortuak, ehun adiposoan garatzen denak, intsulinaren seinaleztapen-jauzia aldatzen duela, eta, beraz, seinaleztapen eskasa eta intsulinarekiko erresistentzia eragiten duela. Hurrengo atalean, ehun adiposoan hantura-egoera nola sortzen den azaltzen saiatuko gara. 3. ehun aDipoSoak hantura-egoera Sor Dezake Hantura kronikoak intsulinaren seinaleztapena aldatzen duela eta azkenean glukosaren homeostasia asaldatzen duela ulertu ahal izateko, lehenik eta behin gluzemia erregulatzen duten mekanismo fisiologikoak ulertu behar dira. 3.1. ehun adiposo motak eta haien funtzioak adipozito izeneko zelulek osatzen dute ehun adiposoa, eta lipidoak pilatzen dituzte beren zitoplasman. Ehun honek hainbat funtzio betetzen ditu. alde batetik, barneko organoak eta gorputzaren zenbait egitura babesten eta bere lekuan mantentzen ditu. Bestalde, isolatzaile termiko eta erreserba energetiko gisa jarduten du organismoarentzat. Organo endokrinoa ere bada: hormonak eta beste seinaleztapen-molekula batzuk (zitokinak, adibidez) sortzen eta jariatzen ditu. Bi gantz-ehun mota daude: gantz arrea eta gantz zuria. gantz arrea termogenesiarekin lotuta dago, hau da, tenperatura hotzei erantzuteko beroa sortzearekin. Gantz zuria energia-gordailua da, eta intsulinarekiko sentikorrak diren hartzaileak ditu. Pankreatik intsulina jasotzean, adipozitoek lipasa batek aktibatzen dituen ondoz ondoko desfosforilazio-erreakzio batzuk eragiten dituzte. Horrek metatutako triglizeridoen hidrolisia katalizatzen du (lipolisia edo lipidoen haustura); horren ondorioz, glizerola eta odoleko gantz-azidoak https://doi.org/10.1387/ekaia.22710 73 Diabetesa gaixotasun inflamatorio gisa askatzen dira/ditu? adipozitoa da ehun adiposoaren ezaugarri den zelula, baina ez da ehunean aurkitu daitezkeen zelula mota bakarra, ez eta ugariena ere. Gantz-ehunaren beste zelula moten artean, zelula amak, makrofagoak, neutrofiloak, linfozitoak eta zelula endotelialak deskribatu dira. Homeostasia mantentzeko, garrantzitsua da zelula mota horien arteko oreka. 3.2. gantz ehun zuria: hantura kronikoaren jatorria animaliekin eta gizakiekin egindako hainbat ikerketatan aurkitu dutenez, obesitatearekin lotutako hantura kronikoa gantz-ehun zurian garatzen da [5]. Gorputzeko gantz-ehun gehiegi izateak ehun adiposoaren hantura-egoera kronikoarekin lotura estua du. Ehun horretan, makrofago proinflamatorioak eta beste zelula immune batzuk sartu eta aktibatzen dira, eta zitokina proinflamatorioak sortzen eta jariatzen dituzte [10, 11]. Horren nabaritasuna da obesitatean gantz-ehuna osatzen duten zelulen % 40 infiltratutako makrofagoak direla [12]. Makrofagoak dira TNF-α gantz-ehunean askatzen duen zelula mota nagusia, hain zuzen ere, zitokina proinflamatorio nagusietako bat dena [13, 14]. adipozitoek zitokinak ekoizteak, hauen suntsipenarekin batera, kroniko bihurtzen du hantura; gainera, beste sistema batzuetan ere badu eraginik, haien funtzioak aldatzen ditu. Ondorioz, hainbat gaixotasun sortzen dira; DT2, kasurako. Honen adibide gisa, ikusi da paziente diabetikoek zitokina proinflamatorioen maila handiak dituztela, hala nola TNF-α eta IL-6 [15, 16]. Era berean, frogatu da zitokinak neutralizatzean profil gluzemikoa eta intsulinarekiko erresistentzia murrizten dela [17]. 3.3. zerk eragiten du hantura-egoera hori? DT2an hantura kronikoa zergatik gertatzen den ulertzeko, badirudi funtsezkoa dela gantz-ehun zurian gertatzen diren aldaketak ulertzea. Beraz, zerk eragiten du hantura-egoera hori? Ebidentzia zientifikoak gehien bermatzen dituen bi azalpenak honako hauek dira: 1) lipolisian askatzen diren odoleko gantz-azidoen handitzea; eta 2) obesitatean gertatzen den g antz-ehunaren gehiegizko handipenak eragindako hipoxia (oxigeno eskasia). 3.3.1. Lipolisiaren ondorioz odolean askatutako gantz-azidoak Gizentasunean zenbait aldaketa morfologiko ikusten da gantz-ehun zurian, hala nola adipozitoen tamaina areagotzea. Bestalde, lipolisia ere handitzen da, adipozitoen hipertrofiaren ondorioz pilatutako gantz kopurua murrizteko helburuarekin. Gainera, intsulinaren erresistentzia garatu ahala, gero eta lipolisi gehiago sortzen da, intsulina baita hormona antilipo- 74 Ekaia, 2021, 41, 69-82 Amaia Alquiza, Leyre Echeazarra, Mónica Gallego, Oscar Casis litiko nagusia [18]. Horren ondorioz, odolera askatutako gantz-azidoen kopurua handitu egiten da (FFa, ingelesetik, «free fatty acids»). FFa horiek «toll like receptor» (TLR) izeneko hartzaileak aktibatzen dituzte; TLR2 eta TLR4, zehazki. Hartzaile horiek immunitate-sistemaren parte diren proteina-familia batekoak dira, eta askotariko erantzun inflamatorioak estimulatzen dituzte; zelula barneko bide metabolikoak aktibatzen dituzte, eta bi molekula oso garrantzitsu aktibatzen dituzte: NF-κB eta JNk. zelula hauek betetzen dituzten funtzio ugarien artean, zitokinen transkripzio eta askapenaren aktibazioa nabarmentzen da. Mekanismo horren froga moduan, pertsona bati gantz-azidoak infusio parenteral bitartez ematen bazaizkio, odolean FFak gora egiten dute eta ehun adiposoan hantura-egoera garatu egiten da, eta TLR2 hartzaile-kopurua handitu [19, 20]. Era berean, ikusi da FFaren kontzentrazio handiek sustatzen dutela gantz-ehunean makrofagoen infiltrazioa areagotzea eta zitokina zirkulatzaileak handitzea [19, 21]. 3.3.2. Ehun adiposoaren hazkundearen ondoriozko hipoxia Obesitatean adipozitoen tamaina asko handitzen da. Ondorioz, ehunak oxigeno eta mantenugai gehiago behar ditu, eta horretarako organismoak odol-hodi berriak sortu behar ditu (angiogenesia). Oxigenoaren beharra pixkanaka areagotzen bada, ez dago arazorik, baina oso azkar gertatzen bada, ez du angiogenesi eraginkorra egiteko betarik. adipozitoek, beraz, hipoxia egoera jasaten dute, eta horrek kalte eta heriotza tisularra eragin dezake. Ondorioz, gene proinflamatorio ugari aktibatzen dira, makrofagoak erakartzen dituzten zitokinak askatzen dira, eta hauek kaltetutako eremuak garbitzen dituzte [22]. Egoera normaletan, «aktibatu gabeko» makrofago kopuru txiki bat dago gantz-ehunean, M2 motakoa [19, 23]. zitokina proinflamatorioak daudenean, aktibatu eta M1 motako makrofago bihurtzen dira. M1 makrofago horiek gantz-azido askeak, kalte tisularreko proteinak eta zitokinak ezagutzen dituzte. Ondorioz, zelula barneko seinalizazio-jauziak martxan jartzen dituzte, eta NF-κB eta JNk aktibatzen dira. Molekula horiek, zitokina inflamatorio gehiagoren transkripzioa abian jartzen dute, hala nola IL-1β, IL-6 eta TNF-α [19,23]; horrela, gurpil zoro proinflamatorio bat sortzen da, immunitate-sistemako makrofago gehiago eta beste zelula batzuk erakartzen dituena. Horiek are eta zitokina gehiago askatzen dituzte (2. irudia). https://doi.org/10.1387/ekaia.22710 75 Diabetesa gaixotasun inflamatorio gisa 2. irudia. M2 motako makrofagoak M1 motako makrofago bihurtzea, zitokina proinflamatorioen presentzian. zelula barneko seinaleztapen-jauziak aktibatzen dira, eta, ondorioz, gurpil zoro proinflamatorio bat sortzen da, zitokina gehiago eta gehiago erakarriz eta aktibatuz. 4. hanturak intSuLinarekiko erreSiStentzia Sor Dezake Esan dugun bezala, badirudi lotura argia dagoela hanturaren eta DT2ren garapenaren artean. Izan ere, paziente diabetikoek zitokina proinflamatorioen maila handiak dituzte, eta horietako batzuk odolera pasatzen dira. Horrek hantura-egoera kroniko orokorra eragiten du. zitokina horiek intsulinarekiko sentikorrak diren gainerako ehunetaraino iristen dira (gibela, muskulua), eta, gantz-ehunean ez ezik, ehun horietan ere intsulinaren seinaleztapena aldatzen dute. Hurrengo lerroetan, intsulinarekiko erresistentzia eragiten duen gurpil zoro proinflamatorio horretara daramaten mekanismo molekularrak azalduko ditugu [24]. Obesitatean gertatzen den ehun adiposoaren handitzeak intentsitate baxuko hantura kronikoa dakar, non JNkren jarduera anormalki handituta dagoen, FFa, TNF-α eta zirkulatzen duten beste zitokina batzuen kopuru altuagatik. Badirudi JNkren jarduera areagotze hori intsulinarekiko erresistentziaren mekanismo molekularretako bat dela. zergatik? JNk aktibatzen denean, gene proinflamatorioen transkripzioa eragiteaz gain (sortutako hantura-egoera are larriagoa egiten dutena), IRS-1 intsulina-hartzailearen substratuaren fosforilazioa eragiten du, eta, horrela, hormonaren seinale intrazelularra gutxitu egiten da (PI3k/PkB bidez) [19]. JNk kinasaz gain, badago beste bat IRS-1 substratua fosforiltzeko gai dena. IκB kinasa (Ikk ere deitua) da, TNF-α-k aktibatzen duena, eta NF-κB aktibatzeaz arduratzen dena. Intsulinaren seinaleztapen egokia aldatzeko gai da, gLUT-4 76 Ekaia, 2021, 41, 69-82 Amaia Alquiza, Leyre Echeazarra, Mónica Gallego, Oscar Casis glukosa-garraiatzailearen translokazioa edota anabolismoa sustatzen duten geneak transkribatzea bezalako funtzioak eragotziz [19] (3. irudia). 3. irudia. Hantura-egoera kronikoaren ondorioz gertatzen diren mekanismo molekularrak; horrek intsulinarekiko erresistentzia eragiten du azkenean. Intsulina seinaleztatzeko mekanismoen alterazio horiek guztiek odolean glukosa metatzea eragiten dute. Ondorioz, pankreako beta zelulek gero eta intsulina gehiago askatzen dute hipergluzemia egoera konpondu eta homeostasia mantentzeko ahaleginez. Gehiegizko lan horrek zelula beta pankreatikoetan apoptosia eragiten du, gluzemiaren desoreka larrituz. 5. infLamazioaren maneiua Dt2 tratatzeko Diana terapeutiko berri giSa azaldu dugun bezala, obesitateak hantura eragiten du, eta intsulinaren seinaleztapenaren disfuntzioa eragiten duten bideak aktibatzen dira. Horrek DT2 tratatzeko aukera berriak ematen ditu. Gaur egun, gaixotasun honen https://doi.org/10.1387/ekaia.22710 77 Diabetesa gaixotasun inflamatorio gisa tratamenduaren helburu nagusia pazienteengan gluzemia normalizatzea eta konplikazio mikro eta makrobaskularrak prebenitzea da, horietako batzuk oso larriak baitira. Hau lortzeko, gaur egun erabiltzen diren farmako guztiak farmako hipogluzemiatzaileak dira; nahiz eta ekintza-mekanismo desberdinak izan, guztiek odoleko glukosa-maila murriztea lortu nahi dute. Hala ere, azken urteotan ikusi da zenbait farmakok, hipogluzemiatzaile oso eraginkorrak ez izan arren, DT2 duten pazienteen hilkortasuna nabarmen murrizten dutela [25, 26]. Ebidentzia horiek, gaixotasunaren oinarri etiopatogenikoak hobeto ulertzearekin batera (izan ere, ikusi dugu hanturak zeregin garrantzitsua duela), aukera berriak ireki dituzte farmakoak garatzeko, zehazki sistema immunea modulatzera bideratutako farmakoak. Izan ere, sistema immunea diana terapeutiko interesgarritzat aurkezten da. garatzen ari den ildo terapeutiko berri honen barruan, TNF-α-ren eta IL-1β-aren aurkako botikak nabarmentzen dira. Farmako horiek, «farmakoen birkokatzea» deituriko prozesu baten bitartez lortu dira. Farmako berriak eskuratzeko metodo hori garatutako farmako ezagunak beste erabilera terapeutiko batzuetarako erabiltzean datza; izan ere, beste gaixotasun batzuk tratatzeko entsegu klinikoetan ikusi den efekturen bat, hala nola artritis erreumatoidearen tratamendurako baimendutako farmako batzuk, diabetesa tratatzeko ere erabil daitezke. Bestalde, DT2 tratatzeko erabiltzen diren farmako «klasikoen» eraginkortasuna, hala nola tiazolidinedionak eta metformina, azaldu liteke, neurri batean behintzat, immunitate-sistema modulatzen dutelako; izan ere, badirudi efektu hori bere eragin hipogluzemikotik independentea dela. 5.1. Sistema immunea modulatzeko farmako posibleak 5.1.1. Alfa Tumore-Nekrosiaren Faktoreko blokeatzaileak Urte askotan zehar, TNF-α-ren papera DT2ren patogenian zalantzan egon zen, ez zegoelako TNF-α-ren inhibizioak kontrol gluzemikoaren hobekuntzan duen eragina agerian uzten zuen entsegu klinikorik. Hainbat urtez entsegu osatugabeak eta emaitza amaigabeak izan ondoren, 2011n ikerketa batek frogatu zuen TNF-α-ren blokeoak, Etanercept bidezko tratamenduaren ondoren, intsulinarekiko erresistentzia murrizten zuela paziente obesoen kasuan [27]. Farmako hori hantura garrantzitsua den beste gaixotasun batzuetan erabili da, hala nola artritis erreumatoidean [28] edo psoriasian [29], eta emaitzak onak izan dira. Horrek iradokitzen du TNF-α inhibitzea balizko diana terapeutiko berri bat izan daitekeela. 5.1.2. Interleukina-1b-eko blokeatzaileak IL-1β-eko blokeatzaileen erabilerari buruz argitaratutako lehen ebidentzia zientifikoa Larsenek eta haren kolaboratzaileek 2007an egindako iker- 78 Ekaia, 2021, 41, 69-82 Amaia Alquiza, Leyre Echeazarra, Mónica Gallego, Oscar Casis keta bat da. Ikerketa horretan frogatu zuten IL-1β hartzailearen antagonistaden anakinra farmakoak pankreako beta zelulen funtzioa eta gluzemiaren kontrola hobetzen zituela, eta inflamazio sistemikoaren markatzaileak murrizten zituela [30]. Hipotesia da hobekuntza horiek, ziur aski, IL-1β-ren inhibizioaren ondoriozkoak ez ezik, gertatzen den inflamazioaren autoindukzio-gurpil zoroaren modulazioaren ondoriozkoak ere badirela. antagonistez gain, IL-1β proteinaren aurkako antigorputzak ere garatu dira, eta antzeko ondorioak izan dituzte DT2 duten pazienteengan [31, 32]. 5.2. eragin antiinflamatorioa duten hipogluzemiatzaileak 5.2.1. Tiazolidinedionak Tiazolidinedionak (TzD), Pioglitazona kasurako, DT2 tratatzeko klinikan erabiltzen diren farmako eraginkorrak dira [33, 34]. aho bidezko antidiabetiko eraginkorrak diren arren, familia horretako zenbait farmako (Rosiglitazona edo Troglitazona, adibidez) merkatutik kendu dira, toxikotasunagatik [35-37]. In vitro eta in vivo ikerketek frogatu dute TzDek propietate antiinflamatorioak dituztela, ez dute loturarik beren eragin hipogluzemikoarekin. Makrofagoen aktibazioa inhibitzen dute, eta zitosina inflamatorioen espresioa eta jarioa gutxitzen dute makrofago eta monozitoetan. Frogatu da TzDen bidezko tratamenduak NF-κB eta hantura-markatzaileen maila plasmatikoak murrizten dituela, bai paziente obesoen kasuan, bai 2 motako diabetikoen kasuan [38]. 5.2.2. Metformina Metformina diabetesaren aurkako medikamentu bat da, ahotik ematen dena. Metformina aho bidezko antidiabetiko bat da, biguaniden taldekoa, eta DT2 tratatzeko eta prebenitzeko asko erabiltzen da. Ikerketa batzuetan, Metforminak erakutsi du gai dela immunitate-sistemaren aktibazioa modulatzeko, NF-κB eta JNk bideen erregulazioaren bidez. Farmako honek IL-6 sintesia inhibitzea lortzen du, TNF-α-k eta NF-κB-k aktibatzen dutena, eta Ikkren eraginez gertatzen den intsulinarekiko erresistentzia murrizten du [39, 40]. gainera, ikusi da Metforminak M1 makrofagoen markatzaileen adierazpena ere murrizten duela, makrofagoen polarizazioa hanturaren aurkako fenotipo M2 baterantz modulatuz [41]. TzDekin gertatzen den bezala, Metforminak agente antiinflamatorio gisa duen eragina eta hipogluzemiatzaile efektua independenteak dira. 6. onDorioak Gero eta datu gehiagok adierazten dute hanturak garrantzi handia duela DT2ren garapenean. Gantz-ehuna intentsitate baxuko hantura-egoera kro-
