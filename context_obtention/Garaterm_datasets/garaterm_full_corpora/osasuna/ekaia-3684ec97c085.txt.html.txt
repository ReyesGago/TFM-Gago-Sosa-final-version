180 EKAIA, 32 (2017) Amaia Maite Erdozain Fernández 1. SARRERA Gizatasunaren historiaren hasiera-hasieratik amek seme-alabei haien ugatzek ekoiztutako elikagai preziatua eskaini diete: ama-esneaz ari gara. Gizarte guztietan eta mendeetan zehar mantendu izan den praktika honek gizadiaren biziraupena ziurtatu du. Gaur egun ere, zientziari eta teknologiari esker jaioberrientzat aproposak diren esne eratorriak ekoitzi arren, munduan zehar emakume askok haien umeak edoskiarazten jarraitzen dute [1]. Aipatu beharrekoa da edoskitzeak beherakada izan zuela aurreko mendean zehar, baina azken aldian, artikulu honetan laburbiltzen diren aurkikuntzak direla eta, berriro indarra hartu duela [2]. Umea titi aurrean jartzea bezain sinplea dirudien praktika hau, hala ere, amaren gorputzean gertatzen den mekanismo konplexu eta oso fin batek bermatua dago. Testu honetan edoskitzearen fisiologia aztertuko dugu: nola ekoizten da esnea amaren ugatzean? Zein osagai ditu? Zerk eragiten du esnea bularretik irtenaraztea? Garunak ba al du zeresanik prozesu horretan? Edoskitzearen fisiologia eta erregulazio konplexua fina ezagutzeak ondo ulertaraziko digu ama-esnea norbere haurrarentzat egokiena den elikagaia dela. Iritzi-artikulu honetan, beraz, ama-esnearen onurak plazaratuko dira, bai haurrarengan bai amarengan eragin positiboa izango dutenak, eta oro har, edoskitzea defendatuko da, Osasunaren Mundu Erakundearen gomendioak argudiatuz. 1. irudia. Haurra amaren bularrean. 2. UGATZAK, ESNEA EKOIZTEKO ORGANOA Giza gorputzean hainbat guruin daude, eta bakoitzak bere funtzioa du: obulutegiek obuluak ekoizten dituzte, barrabilek espermatozoideak, areak intsulina… eta ugatzek esnea. Ugatzak ehun trinkoz osaturik daude: haurdunaldiaren erdialdetik aurrera esnea egiteko gai den ehuna. Australiako EKAIA 32.indd 180 EKAIA 32.indd 180 26/10/17 16:26:14 26/10/17 16:26:14 EKAIA, 32 (2017) 181 Ama-esnea, gizadiaren bermea Hartmann doktorearen ikerketa taldeak bularrak aztertzeko garatutako sistema informatizatuek esne-ekoizpenaren erregulazio-mekanismoak hobeto ezagutzea ahalbidetu dute [3]. Eta ekografiaren erabilpenak ere argipen asko ekarri ditu esne-jarioaren alderdi dinamikoen inguruan, eta deskribapen anatomiko klasikoak berrikusteko ere baliagarria izan da [4,5]. Oro har, lau atal bereiz daitezke ugatzean eta guztien artean amaierako produktua lortzen da oso denbora laburrean [6] (ikus 2. irudia). Batetik, esnea ekoizten duen guruin-unitatea dugu [4-6]. Zuhaitz bateko adarrak bezala, titi-puntan amaitzen den sare bat osatzen duten zakutxo itxurako egituraz osatuta dago. Unitate mikroskopiko horiek (albeoloak) zoomarekin begiratuko bagenitu, geruza bakar batean antolatuta dauden zelulak aurkituko genituzke. Zelula horiek erdialdean dagoen zakutxora isurtzen dute bakoitzak prestatutako esnea. Zelula horiek amaren odolean dauden ura eta beste hainbat osagai filtratzen dituzte, haurraren beharrak asetzeko konposaketa egokia izango duen esnea ekoizteko. Bestetik, eiekzio-ponpa dago [4-6]. Guruin-unitate bakoitzaren inguruan kokaturik dauden zelula uzkurtzaileak dira, eta olagarro baten antzera, albeolo guztia inguratzen dute haien garroekin. Ugatza estimulatzen denean, zelula horiek uzkurtu egiten dira, eta albeoloa zukutzen eta esnearen isurketa ahalbidetzen dute. Halako milaka albeolo daudela pentsatu behar dugu, bakoitza bere eiekzio-ponparekin, eta ponpa guztiak ez dira aldi berean aktibatzen. Horregatik isurtzen da esnea etenik gabe harraldi osoan zehar. 2. irudia. Ugatzetako guruin unitate mikroskopiko baten eskema, bertan dauden lau atal ezberdinekin. EKAIA 32.indd 181 EKAIA 32.indd 181 26/10/17 16:26:14 26/10/17 16:26:14 182 EKAIA, 32 (2017) Amaia Maite Erdozain Fernández Ugatzean aurkitzen den hirugarren ehun mota odol-belakia da [4-6]. Hauxe da haurdunaldiaren amaieran bularrak handiarazten dituena. Izan ere, haurdunaldiaren hasieratik, odol-hodi sare handi bat eratzen da albeolo bakoitzaren inguruan. Erditu eta berrogeita lau ordu beranduago, gutxi gorabehera, odol-hodi hauen isuria izugarri handitu ohi da, eta hirukoiztera irits liteke. Azkenik, ugatza gantz-siloa edo erreserba da, esnearen ekoizpenerako beharrezkoak izango diren konposatu askoren jatorria [4-6]. Nerabezarotik menopausiara arte, gantz-ehuna da titiari bere forma, tamaina eta trinkotasuna ematen dizkiona. Gantz-zelula horiek albeoloak eta odol-belakia inguratzen dute. 3. ETA TITI-PUNTAK? Titiaren azaleko alde ilunago bat izateaz gain, atal liluragarria da titi-punta. Gorputzeko atalik sentikorrenetarikoa da, gustuko duen estimulazioaren aurrean erantzuten duena. Puztu, gogortu eta tentetu egiten da. Horretaz gain, jaioberriaren ikusmena heldugabea izan arren, titi-punten kolore nabarmenak erakarri egiten ditu haien aurpegitik hurbil dagoenean. Gainera, haurdunaldian zehar, titi-punta haurrarentzako usain-mezuak bidaltzeko prestatzen da. Montgomery tuberkuluak deritzen gantz-guruin asko agertzen dira titi-punta inguratzen duen areolan, krema itxurako produktu zuri eta lodia ekoizten dutenak [7]. Urteetan zehar krema horrek edoskitzean titiak labainarazteko balio zuela uste izan da. Gaur egun badakigu, ordea, amaren usainen kontzentratu bat ekoizten dutela, umea amaren bilaketan gidatuko duen hari mezularia, alegia. Oro har, titi-puntak dira edoskitzea martxan jartzeko arduradunak. Nola, ordea? 4. ESNE-JARIOA, GARUNAREN KONTROLPEAN Umeak, esnea hartzeko garaian, mihiarekin titi-puntak estimulatzen dituenean, horiek mezua jaso eta, zentzumen-nerbioei esker, garunera transmitituko da informazioa, garunak dagokiona egin dezan [8-10]. Titia hartzeko umeak egiten duen aho-jokoa paregabeko jarduera da; ugaztun kume guztiek geneetan dituzte horretarako jarraibideak, eta umetoki barruan ere umekia mugimendu horretarako entrenatzen da [11]. Titi-puntan zen tzu menhar tzaile asko daude: tenperatura aldaketak jasotzen dituzte batzuk; ukipena edo mina nabaritzen dute beste batzuk; eta badaude mugimendu mota jakin batzuk hautematen dituztenak ere. Edoskitzea abiaraziko duten hartzaileak dira, hain zuzen, haurrak esnea hartzeko mihiarekin egiten duen mugimendua nabarituko dutenak [8-10]. Hartzaile horiek mugimendu jakin hori hautematen dutenean, nerbioen bidez, garunari igorriko diote informazioa. EKAIA 32.indd 182 EKAIA 32.indd 182 13/10/17 11:37:36 13/10/17 11:37:36 EKAIA, 32 (2017) 183 Ama-esnea, gizadiaren bermea 3. irudia. Esnearen ekoizpena eta isurpena aktibatzeko bidea: 1) haurrak titi-puntak estimulatuko ditu, eta ondorioz, 2) amaren garunak beharrezko hormonak askatuko ditu, 3) ugatzek esnea ekoitz eta jaria ditzaten. Garunaren txanda da orain. Ugatzetatik datozen nerbioak garunaren sakonean kokaturik dagoen atal batera heltzen dira, hipotalamora, alegia [6]. Garuneko atal honek erantzun inkontzienteak eta nahi gabekoak kontrolatzen ditu; besteak beste, gorputzeko tenperatura, esna-lo zikloa eta odolzirkulazioaren jarioa. Edoskitzeari dagokionez, seinale egokia jasotzen duenean, hipotalamoak harengatik hurbil dagoen garuneko beste atal bati, hipofisiari, igorriko dio informazioa. Hipotalamoak hala aginduta, hipofisiak bi hormona jariatuko ditu odol-zirkulaziora [6,12], eta bihotz-taupada batzuen buruan ugatzetara iritsiko dira. Prolaktina da hormona horietako bat. Prolaktinak ugatzetako guruin-unitateak martxan jarriko ditu esnea ekoitz dezaten. Oxitozinak, bestetik, eiekzio-ponpa aktibatuko du eta esnearen isuria ahalbidetu. Bi hormona horien askapen-abiadura ezberdina izango da, eta baita hormona bakoitzak odolean iraungo duen denbora ere (ikus 4. irudia). Prolaktina-maila ordubetez apurka-apurka igo ohi da, eta altu iraungo du pare bat ordutan, eta esnearen ekoizpena bermatuko du [13]. Oxitozinaren odol-mailak, ordea, azkar egiten du gora eta behera, eta harraldian esnearen isuria ahalbidetzen du. Oxitozina, odolaren bitartez, bi ugatzetara aldi berean heltzen denez, ulertzekoa da harraldiaren hasieran, haurra titi batetik edaten ari denean, beste titiak ere esnea isurtzea. Oso garrantzitsua da jakitea aurrez deskribatu dugun mekanismo fin hau amaren emozioen eraginpean dagoela [14-17]. Izan ere, estresa, poza, nekea eta tristura bezalako bizipenek eragin zuzena izan dezakete gure fisiologian. Garunean badago zehazki emozioez arduratzen den atal bat: sistema linbikoa deritzo eta garuneko beste atal askorekin lotuta dago, haien EKAIA 32.indd 183 EKAIA 32.indd 183 26/10/17 16:26:15 26/10/17 16:26:15 184 EKAIA, 32 (2017) Amaia Maite Erdozain Fernández 4. irudia. Hipofisiak jariatutako hormonen (oxitozina eta prolaktina) odol-mailak denboran zehar. eginkizunak modulatzeko [18]. Hipotalamoaren gaineko eragin zuzena du sistema linbikoak, eta edoskitzeari dagokion mekanismoa blokeatu edo arindu lezake. Ama asko behar adina esne ez izateko beldur izaten dira hasieran. Erditzearen ondorioz nekatuta egon daitezke, edo haurrari gerta dakizkion arriskuek estresatuta. Horrek denak amaren esnearen ekoizpena atzeratzea eragin dezake [14-17]. Era berean, amaren titietatik esnea nahigabe ere jaria liteke seme-alaben negarra entzunda, edo, semea edo alaba ondoan izan ez arren, harekin pentsatze hutsarekin [14,16,17]. 5. AMA-ESNEAREN EZAUGARRIAK Ama-esneak baditu funtzio nutritibo zein ez-nutritiboak izango dituzten osagarriak, eta ondo ezaguna da proteina-eduki baxua eta bioerabilgarritasun handiko ezinbesteko mineralak haurraren digestio-sistema heldugabearentzat paregabeak direla [6,19-21]. Haurraren haziera eta ongizatea bermatuko duen esnearen konposaketarako errezeta gure kode genetikoan zehaztuta dator. Amaren odoletik zuzenean filtratuko dira ura, gatz mineralak, proteina txikiak, bitaminak… eta eraldaketarik gabe iritsiko dira haurrarengana. Gainera, ugatzean bertan esnearen berezko diren konposatuak ekoizten dira, amaren elikaduran edo odolean agertzen ez direnak, baina lehengai ezberdinak eraldatuz ekoizten direnak. Horien artean daude esnearen azukrea edo laktosa, baita kaseinak deritzen proteinak eta esnearen gantz batzuk ere. EKAIA 32.indd 184 EKAIA 32.indd 184 13/10/17 11:37:36 13/10/17 11:37:36 EKAIA, 32 (2017) 185 Ama-esnea, gizadiaren bermea Kuriosoa da harraldian zehar esnearen konposaketa aldatu egiten dela [22]. Hasieran batez ere ura da, eta azukreak eta gatz mineralak kantitate txikian. Kaloria gutxiko edari honek haurrari titia hartzen jarraitzeko gogoa sorrarazten dio eta, bero handia egiten duenean, egarria ere aseko dio xurgapen txiki batzuekin. Titia estimulatzen jarraituz gero, gantzetan aberatsa den esnea helduko da, haurrarentzako energia-iturri eta haren hazierarako beharrezko materialen hornitzaile. Jaioberriaren lehenengo bi-hiru egunetako elikadura guztiz ezberdina da gero izango duenaren aldean: ugatzek oritza ekoizten dute hasieran, kolore hori iluneko isuri lodia [14,23,24]. Oritzaren betekizun nagusia haurrari oso bolumen txikian beharrezko elikagaiak eskaintzea da, alferrikako lana eta energia galtzea ekidinez. Edoskitze aldiaren lehen egunetan, guruinetako zelulen arteko loturak oraindik ez dira sendotuta egoten eta, horregatik, amaren odoletik zuzenean hartutako elementu gehiago egoten dira oritzan. Esneak baino bi aldiz gantz- eta hamar aldiz proteina-eduki handiagoa du oritzak. Proteina horien artean daude infekzioen aurkako immunoglobulinak, esnea digeritzen laguntzeko entzimak, elikagai ezberdinak xurgatzeko entzimak eta haurraren digestio-sistemako mukosa hazarazteko hormonak [14,23,24]. Zeharka aipatu bezala, esneak umeari infekzioen aurkako babes sendoa eskaintzen dio [19,25,26]. Amak bere inguruan dauden germenen kontrako mekanismoak garatzen ditu, eta esnearen bidez, germen horiekin berberekin kontaktuan dagoen haurrari transmititu. Esnean dauden antigorputzek (A motako immunoglobulinak) umearen digestio-sistemako mukosa estaltzen dute, hala, mikroorganismoek orokorrean garaitu ezinezko hesi bat osatzen dute, eta ondo kontrolatutako mikrobio-floraren garapena ziurtatu. Digestio-hoditik sartzen diren gaixotasun gehienak ekiditen dira horrela, besteak beste, beherako larriak saihesten dira [27,28]. Zuzenean immunitatea sustatzen duten osagarriez gain, uste da ama-esnean dauden oligosakaridoek ere, zeharka, babesa eskainiko diotela haurrari. Oligosakaridoak hesteetako mikrobio-flora onuragarriarentzat elikagai izango dira, eta haurraren hesteetan ekoizten den A immunoglobulinaren ekoizpena handitu eta patogenoen lotura ere murriztuko dute [29,30]. Hori dela eta, ordezko esne-hautsak hobetzeko egiten ari diren ikerkuntzen lerro bat ama-esneak dituek oligosakaridoak dira. Oso konplexua da amaren esnearen konposizioa eta, gainera, norbere haurrari egokitua [19]. Gaur egun, zientziari eta teknologiari esker, amaesnearen antzeko konposizioa duen esne-hautsa edo eratorriak ekoizten dira [31-33]. Hala ere, horiek ez dituzte ama-esnearen ezaugarri berberak [20,31]. Hortik, Osasunaren Munduko Erakundearen gomendioak [34]: kasu mediku batzuetan salbu, ama guztiek gutxienez oritza eman behar liekete haurrei. Ondorengo 6 hilabeteetan, haurrak esklusiboki ama-esnez elikatzea litzateke egokiena eta, bi urteak arte, ohiko elikaduraren osagarria beharko luke ama-esneak. EKAIA 32.indd 185 EKAIA 32.indd 185 13/10/17 11:37:36 13/10/17 11:37:36 186 EKAIA, 32 (2017) Amaia Maite Erdozain Fernández 6. EDOSKITZEAREN ONURAK HAUR ZEIN AMENTZAT Oro har, edoskitzea osasun publikoko estrategia garrantzitsua da, haurren hilkortasuna eta erikortasuna murrizteko, amen erikortasuna hobetzeko, eta osasun-kostuak kontrolatzen laguntzeko [20,35,36]. Ikerketa zientifikoek, errebisio sistematikoek zein metaanalisiek ama-esneak osasunaren gain dituen onurak sustatzen jarraitzen dute, bai haurrengan bai amengan, ordezko esneen aurrean. Edoskitzeak haurrengan dituen eragin positiboak aipatuko ditugu lehendabizi. Epe laburrean gertatzen diren osasun-onurak oso ondo aztertu dira, eta ebidentzia zientifikoak bermatzen du ama-esneak umeak hestein fek zioak, arnas-infekzioak eta erdiko otitisa garatzeko arriskua murrizten duela [20,27,28,37]. Elikadura mota honi atxikitako bestelako osasunonurek, ordea, ikerketa gehiago behar dute benetako abantaila zehaztu ahal izateko [20,37]. Bestetik, ama-esneak epe luzera izango dituen onurak aztertzea eta modu zehatzean kuantifikatzea zailagoa da, eta beraz, ez daude epe laburrekoak bezain frogatuta. Hala ere, kausa-eragina frogatu ezin duten arren, ondo diseinatutako ikerketa epidemiologikoen metaanalisi ezberdinek erakutsi dute edoskitzea eta hurrengo osasun-arazoak garatzeko arriskuaren murrizketaren arteko asoziazioa: haurren bat-bateko he riotza-sindromea, 1 motako diabetes mellitusa, gaixotasun zeliakoa, asma eta gehiegizko pisua edo gizentasuna [20,37-40]. Bestetik, amarentzat ere baditu bere onurak edoskitzeak. Epe laburrean antzemango diren eraginak izango dira erditzearen ondoko hemorragiaarris kua murriztea, estresa murriztea, obulazioaren atzerapena, odol-presioa murriztea, erditu ondoko depresioa garatzeko arriskua murriztea eta pisu-galera handiagoa [20,27,35,41]. Eta epe luzean amengan gertatuko diren ondorio positiboak hurrengoak izango dira: bularreko eta obulutegiko minbizia, hipertentsioa, eta 2 motako diabetesa pairatzeko arriskua murriztea [42-45]. 7. ONDORIOAK Laburbilduz, edoskitzea prozesu fisiologiko fin baten menpe dago: haurrak edateko intentzioa erakutsiko dio amari titi-puntak estimulatuz, eta ondorioz amaren garunak beharrezko hormonak askatuko ditu ugatzek esnea ekoitz eta jaria dezaten. Haurrak edango duen ama-esnea berarentzat propio ekoitzitako edaria izango da, bere bizi-momentu zehatzean dituen behar fisiologikoak asetzeko aproposa. Eta edoskitze hau haurraren zein amaren osasunerako oso onuragarria izango da. EKAIA 32.indd 186 EKAIA 32.indd 186 13/10/17 14:06:35 13/10/17 14:06:35 EKAIA, 32 (2017) 187 Ama-esnea, gizadiaren bermea 8. BIBLIOGRAFIA [1] UNICEF Data. Infant and Young Child Feeding. URL: //data.unicef.org/ topic/nutrition/infant-and-young-child-feeding/ [2] Papastavrou, M. et al. Breastfeeding in the Course of History. J. Pediatr. Neonatal Care 2, 1-9 (2015). [3] Cregan, M. D. & Hartmann, P. E. Computerized breast measurement from conception to weaning: clinical implications. J. Hum. Lact. Off. J. Int. Lact. Consult. Assoc. 15, 89-96 (1999). [4] Ramsay, D. T., Kent, J. C., Owens, R. A. & Hartmann, P. E. Ultrasound Imaging of Milk Ejection in the Breast of Lactating Women. Pediatrics 113, 361-367 (2004). [5] Ramsay, D. T., Kent, J. C., Hartmann, R. A. & Hartmann, P. E. Anatomy of the lactating human breast redefined with ultrasound imaging. J. Anat. 206, 525-534 (2005). [6] Gremmo-Féger, G. [An update on lactation physiology and breastfeeding]. Arch. Pédiatrie Organe Off. Sociéte Fr. Pédiatrie 20, 1016-1021 (2013). [7] Doucet, S., Soussignan, R., Sagot, P. & Schaal, B. The Secretion of Areolar (Montgomery’s) Glands from Lactating Women Elicits Selective, Unconditional Responses in Neonates. PLOS ONE 4, e7579 (2009). [8] Daly, S., Owens, R. & Hartmann, P. The short-term synthesis and infant-regulated removal of milk in lactating women. Exp. Physiol. 78, 209-220 (1993). [9] Geddes, D. T., Kent, J. C., Mitoulas, L. R. & Hartmann, P. E. Tongue movement and intra-oral vacuum in breastfeeding infants. Early Hum. Dev. 84, 471-477 (2008). [10] McClellan, H. L., Sakalidis, V. S., Hepworth, A. R., Hartmann, P. E. & G eddes, D. T. Validation of Nipple Diameter and Tongue Movement Measurements with B-Mode Ultrasound During Breastfeeding. Ultrasound Med. Biol. 36, 1797-1807 (2010). [11] Hendrik, H. D. Sucking-pads and primitive sucking reflex. J. Neonatal-Perinat. Med. 6, 281-283 (2013). [12] Neville, M. C. Physiology of lactation. Clin. Perinatol. 26, 251-279, v (1999). [13] Cox, D., Owens, R. & Hartmann, P. Blood and milk prolactin and the rate of milk synthesis in women. Exp. Physiol. 81, 1007-1020 (1996). [14] Marie Thirion. La lactancia: del nacimiento al destete. ISBN 9788431534745. [15] Dewey, K. G. Maternal and fetal stress are associated with impaired lactogenesis in humans. J. Nutr. 131, 3012S-5S (2001). [16] Jonas, W. & Woodside, B. Physiological mechanisms, behavioral and psychological factors influencing the transfer of milk from mothers to their young. Horm. Behav. 77, 167-181 (2016). [17] Newton, N. & Newton, M. Psychologic aspects of lactation. N. Engl. J. Med. 277, 1179-1188 (1967). EKAIA 32.indd 187 EKAIA 32.indd 187 13/10/17 11:37:36 13/10/17 11:37:36 EKAIA, 32 (2017) 189 Ama-esnea, gizadiaren bermea [36] Bartick, M. & Reinhold, A. The Burden of Suboptimal Breastfeeding in the United States: A Pediatric Cost Analysis. Pediatrics 125, e1048-e1056 (2010). [37] Eidelman, A. I. Breastfeeding and the Use of Human Milk: An Analysis of the American Academy of Pediatrics 2012 Breastfeeding Policy Statement. Breastfeed. Med. 7, 323-324 (2012). [38] Hauck, F. R., Thompson, J. M. D., Tanabe, K. O., Moon, R. Y. & Vennemann, M. M. Breastfeeding and Reduced Risk of Sudden Infant Death Syndrome: A Meta-analysis. Pediatrics 128, 103-110 (2011). [39] Vennemann, M. M. et al. Does Breastfeeding Reduce the Risk of Sudden Infant Death Syndrome? Pediatrics 123, e406-e410 (2009). [40] Rosenbauer, J., Herzig, P. & Giani, G. Early infant feeding and risk of type 1 diabetes mellitus-a nationwide population-based case-control study in preschool children. Diabetes Metab. Res. Rev. 24, 211-222 (2008). [41] Figueiredo, B., Canário, C. & Field, T. Breastfeeding is negatively affected by prenatal depression and reduces postpartum depression. Psychol. Med. 44, 927-936 (2014). [42] Schwarz, E. B. et al. Duration of lactation and risk factors for maternal cardiovascular disease. Obstet. Gynecol. 113, 974-982 (2009). [43] Turkoz, F. P. et al. Association between common risk factors and molecular subtypes in breast cancer patients. The Breast 22, 344-350 (2013). [44] Luan, N.-N. et al. Breastfeeding and ovarian cancer risk: a meta-analysis of epidemiologic studies. Am. J. Clin. Nutr. 98, 1020-1031 (2013). [45] Schwarz, E. B. et al. Lactation and Maternal Risk of Type 2 Diabetes: A Population-based Study. Am. J. Med. 123, 863.e1-863.e6 EKAIA 32.indd 189 EKAIA 32.indd 189 13/10/17 11:37:36 13/10/17 11:37:36
