116 EKAIA, ale berezia (2013) Sergio Barrondo, Maider Lopez de Jesús, Gontzal Garcia del Caño, Imanol Gonzalez-Burguera, Xabier Aretxabala, Mario Montaña, Joan Sallés potentially involved in the development of psychiatric disorders. Nevertheless, a great number of aspects remain unclear and encourage further studies in order to improve the current knowledge about these pathologies and/or to find new therapeutic approaches for the their treatment. Keywords: Endocannabinoid system, pschytaric disorders, neuromodulatory system. 1. SARRERA Kalamua (Cannabis sativa) antzinetik erabili izan da helburu ludikoekin eta botika gisa. Hala ere, duela gutxira arte, landare horren inguruko interes zientifikoa oso xumea izan da, batez ere, bere osagai aktiboak ezezagunak zirelako. Izan ere, kalamuaren molekula psikoaktibo nagusia den ¨9-tetrahidrokannabinola (THC) 1964an aurkitu zen, eta horrek zientzialarien interesa nabarmenki piztu zuen. Cannabis sativaren erauzketetan, THCz gainera, badaude harekin harremanetan dauden beste terpenofenol batzuk. Horien artean, ugarienak kannabidiola eta kannabinola dira. THCk batez ere nerbio-sistema zentralean eraginez, era askotako efektu psikotropikoak eragiten ditu. Efektu psikotropikoen artean, aipa daitezke lasaitze, ongizate eta zentzumen-kontzientziaren zorroztearen sentipen subjektiboak. Beste efektu zentral batzuk dira epe laburreko oroimenaren eta koordinazio motorraren asaldurak, katalepsia, hipotermia, analgesia, eragin antiemetikoa eta janguraren areagotzea. Eragin zentral horiek guztiak THCren liposolugarritasunarekin uztartzen ziren hasieran. Aldiz, 1988an, kannabinoideen lotura saturagarria aurkitu zen arratoi garunetik erauzitako mintzetan egindako entsegu farmakologikoetan. Emaitza hori hartzaile espezifikoren baten froga izanik, berehala piztu zen zientzialarien interesa hartzaile hori identifikatzeko. Horrela, 1990ean CB1 hartzailea aurkitu zen eta 1993an CB2 hartzailea, batez ere garunean eta immunitate-zeluletan espresatzen direnak, hurrenez hurren. Beraz, badirudi THC-aren eragin psikoaktibo gehienak CB1 hartzailearekin harremanetan daudela. Izatez, CB1 garuneko hartzailerik ugarienetakoa da, eta bere dentsitatea bereziki handia da kognizio-gaitasunen, emozioen eta motibazioaren prozesamenduarekin harremanetan dauden eremuetan (garun-kortexan, hipokanpoan, amigdalan eta hipotalamoan) eta bai eremu motorretan ere (gongoil basaletan, eta zerebeloan). Hartzaile kannabinoideen aurkikuntzak estekatzaile endogenoen bilaketara bideratutako ikerketak bultzatu zituen. Aurkitu zen lehenengo kannabinoide endogenoa, N-arakidoniletanolamina (anandamida -AEA- izenarekin gehiago ezagututa) 1992an isolatu zen, eta urte batzuk geroxeago 2-arakidonoilglizerola (2-AG) deskribatu zen endokannabinoide gisa. EKAIA, ale berezia (2013) 117 Sistema endokannabinoidea: etorkizun handiko itu terapeutikoa gaixotasun psikiatrikoetan Neurotransmisore klasikoak ez bezala, endokannabinoideak ez dira ez bixikuletan metatzen ezta exozitosiaren bidez askatzen (ikusi 1. irudia). Endokannabinoideak, beharrezkoak direnean ekoizten eta askatzen dira, mintz plasmatikoko fosfolipidoen degradazioaren bidez. 1B. irudian erakusten dira AEA eta 2-AGren sintesi eta degradazio bideak. Laburki, AEA eta 2-AGren sintesiaren erantzule nagusiak fosfolipasa D (NAPE-PLD) eta diazilglizerol lipasa alpha (DAGLƠ) dira, hurrenez hurren. AEA eratzeko, NAPE-PLDk N-arakidonoil fosfatidiletanolamina (NAPE) erabiltzen du substratu bezala. DAGLƠ-k diazilglizerol (DAG) izeneko substratutik eratzen du 2-AG, eta DAG mintz plasmatikoan dagoen fosfatidilinositol 4,5bifosfatoaren (PIP2) degradaziotik eratzen da. Liposolugarriak direnez, behin sintetizaturik, AEA zein 2-AG mintz biologikoak zeharkatzen dituzte, eta jakin badakigu bi endokannabinoide hauek atzera-mezulari gisa jokatzen dutela sinapsian (neuronen arteko konexioen egiturazko substratuan). Sistema endokannabinoidearen osagaien kokapena mota horretako seinaleztapenaren oinarrian dago [1]. Horrela, sintesirako makineria sinapsiondoko aldean kokatzen da eta CB1 hartzailea, aldiz, alde aurresinaptikoan. Horrela, sinapsi ondoko neuronaren zelula barneko kaltzio kontzentrazioa igotzen denean, AEA eta 2-AG askatzen dira, eta hauek neurona aurresinaptikoaren CB1 hartzaileak aktibatzen dituzte. Horren ondorioz, neurotransmisore aurresinaptikoaren askapena jaitsiko da. Hortik ondorioztatu da endokannabinoideen sintesia «on-demand» ekoizpen mekanismoaren bidez kontrolatzen dela, hau da, sinapsi ondoko neuronak kitzikapen handiegia jasaten duenean endokannabinoideak erabiliko lituzke neurona aurresinaptikoaren aktibitatea murrizteko. Aipatutako atzera-mezulari delako mekanismoa dela medio, endokannabinoideek epe laburrerako eta epe luzerako aldaketak eragiten dituzte sinapsiaren eraginkortasunean. Zehazki, plastizitate fenomeno hauei epe laburrerako depresioa («short-term depresion», STD) eta epe luzerako depresioa («long-term depresion», LTD) deritze. Gi/o proteinekin akoplaturiko hartzaileak direnez, CB1en aktibazioak adenilato ziklasaren aktibitatea murrizten du, eta aldi berean kaltzio erretenak itxi eta potasio erretenak zabaldu egiten ditu. Horrela, CB1 hartzailearen bidezko seinaleztapenak indar sinaptikoa gutxitzen du epe laburrean. Horrez gainera, CB1en estimulazioak beste senialeztapen bide batzuk aktiba ditzake (esaterako, mitogenoz aktibatutako proteina kinasen (MAPK) bidea), eta horrela sistema endokannabinoideak espresio genikoari eragin diezaioke. Ondorioz, CB1 hartzailearen bidezko seinaleztapenak epe luzerako aldaketak eragiten ditu. 118 EKAIA, ale berezia (2013) Sergio Barrondo, Maider Lopez de Jesús, Gontzal Garcia del Caño, Imanol Gonzalez-Burguera, Xabier Aretxabala, Mario Montaña, Joan Sallés 1. irudia. Neurotransmisioaren ezaugarriak sinapsi klasikoan eta sistema endokannabinoidean. A. Neuronen arteko sinapsi klasikoan, neurotransmisoreak sintetizatu eta bixikuletan metatu egiten dira. Neurona aurresinaptikoa kitzikatzen denean, mintz plasmatikoaren depolarizazioa gertatzen da eta bukaera aurresinaptikoetara hedatzen da. Ondorioz, bixikula aurresinaptikoetatik neurotransmisoreak askatzen dira arraildura sinaptikora eta sinapsiondoko hartzaileak aktibatzen dituzte. B. Berriz, AEA eta 2-AG endokannabinoideen kasuan, sintesia eta askapena «on demand» ekoizpen deritzon mekanismoaren bidez askatzen dira, eta atze-mezulari moduan jokatzen dute. Mintz plasmatikoan dauden fofolipidoak substratu gisa erabiliz, NAPE- PLD eta DAGLƠ entzimek AEA eta 2-AG ekoizten dute, hurrenez hurren. Behin sintetizaturik, atzerantz igarotzen dira eta CB1 hartzaile aurresinaptikoak kitzikatzen dituzte. Seinaleztapena endokannabinoideen degradazioaz bukatzen da. FAAH eta MAGL entzimek AEA eta 2-AG degradazen dute, hurrenez hurren. A, azido arakidoniko; AEA, anandamida; 2-AG, 2-arakidonoil glizerol; DAG, dizailglizerol; DAGLƠ, diazilglizerol lipasa Ơ; E, etanolamina; FAAH, gantz- azidoen amiden hidrolasa; G, glizerol; GPL, glizerofosfolipidoa; IP3, inositol trifosfato; MAGL, monoazilglizerol lipasa; NAPE-PLD, N-azil fosfatidil etanolaminaren fosfolipasa D; PIP2, fosfatidil inositol 4,5 bifosfato. EKAIA, ale berezia (2013) 119 Sistema endokannabinoidea: etorkizun handiko itu terapeutikoa gaixotasun psikiatrikoetan Gauzak honela, kalamuak dituen efektu psikoaktiboak eta sistema endokannabinoideak neuroplastizitatean duen parte-hartze nabarmena ikusita, azken hamar urteotan, lan ugari bideratu dira sistema endokannabinoideak gaixotasun neuropsikiatrikoen fisiopatologian eta tratamenduan eduki dezakeen garrantzia aurkitu nahian. Hurrengo ataletan, saiatuko gara sistema endokannabinoideak gaixotasun psikiatrikoetan duen zeregina ezagutzeko garatu diren ikerkuntzarik aipagarrienak azaltzen. 2. SISTEMA ENDOKANNABINOIDEA ETA GOGOALDARTEAREN ASALDURAK: DEPRESIOA ETA ANTSIETATEA Sistema endokannabinoide endogenoak gogo-aldartearen asalduretan daukan parte-hartzea definitzeko asmoz, paziente depresiboetan zein animali ereduetan aztertu da sistema honen egoera. Oro har, bai gizakietan bai animali ereduetan egindako ikerkuntzek sistema honen aktibitatearen murrizketarekin uztartu dute depresioa. Gizakietan, sistema kannabinoideak depresioarekin daukan harremanaren lehenengo ebidentzia farmakologikoa, CB1 hartzaileen antagonisten terapiarako erabilpenetik dator. Izan ere, endokannabinoideek energi orekaren modulazioan parte hartzen dutenez, CB1 hartzailearen antagonistak farmako anorexigeno bezala erabili izan dira obesitatearen tratamenduan. Honela, sistema kannabinoidearen aktibitatearen blokeo kronikoa (SR 141716A, Rimonabant edota Taranabant bezalako CB1 hartzaileen antagonistekin) depresio sintomen agerpenarekin uztartu da [2, 3]. Hau dela eta, 2007an Amerikako Estatu Batuetako «Food and Drug Administration» erakundeak Rimonabant (Sanofi-Aventis) merkatutik kanpo utzi zuen. Endokannabinoideei dagokienez, ikusi da depresioa pairatzen duten gizakien odol laginetan 2-AG eta anandamida mailak gutxituta daudela. Ikerkuntza hauetan, gainera, alderantzizko korrelazioa ikusi da odol kontzentrazioen eta depresio sintomatologiaren artean [4]. Bestetik, endokannabinoide hauen eraginak bideratzen dituzten hartzaileak aztertzeko, bere buruaz beste egin duten gaixo depresiboen garunetan CB1 hartzaileen espresioa neurtu da. Ikerketa horietan, glia zeluletan (neuronetan ez bezala) CB1 adierazpena murriztuta dagoela ikusi da [5]. Gainera, ikusi da CB1 hartzaileen dentsitatea eta funtzionalitatea suizidatutako depresiboen kortexean handituta dagoela [6]. Dena dela, bere buruaz beste egin duten alkoholikoetan emaitza bera lortu denez, aipatutako CB1en aldaketak, depresioarekin baino, jokaera suizidarekin harremanetan egon litezkeela proposatu da [7]. Depresioak jotako gizakietan egindako ikerketa genetikoetan, sistema endokannabinoidearen osagaien mutazio polimorfikoak aurkitu dira. Ale- 120 EKAIA, ale berezia (2013) Sergio Barrondo, Maider Lopez de Jesús, Gontzal Garcia del Caño, Imanol Gonzalez-Burguera, Xabier Aretxabala, Mario Montaña, Joan Sallés gia, CB1 hartzialearen, eta anandamida metabolizatzen duen entzimaren (FAAH) polimorfismoak aurkitu dira [8]. Emaitza horien arabera, aipatutako polimorfismoak gaixotasuna pairatzeko joerarekin edota depresioaren aurkako tratamendu eraginkortasunarekin harremanetan egon litezke. Animali ereduetan egindako ikerketek orokorrean sistema kannabinoidearen murrizketa funtzionala depresio sintomekin uztartzen dute. Honela, CB1 hartzailearen ezabatze genetikoak («knock out» saguak) depresio portaera sustatzen du [9]. Honen harira, eta gizakietan ikusitakoaren antzera, animalietan ere CB1 hartzaileen blokeo farmakologiko kronikoak eragin depresiboak bultzatzen ditu [10]. Aldiz, sistema endokannabinoidearen sustapenak, agonistak edo FAAHren inhibitzaileak erabiliz, eragin antidepresiboak ditu animali ereduetan. Are gehiago, FAAHren ezabatze genetikoak ere depresioaren aurkako eragina bultzatzen du [11, 12]. Hipotesi asko plazaratu dituzte depresioaren oinarri neurobiologikoa azaltzeko asmoz. Haietako bat da hipotesi monoaminergikoa. Teoria hau depresioaren aurkako farmakorik erangikorrenen ekintza mekanismoan oinarritzen da. Farmako horiek guztiek batez ere noradrenalina eta serotonina bezalako monoaminen mailak handitzen dituztenez, depresioa sistema monoaminergikoen aktibitatearen murrizketa funtzionalean oinarrituta egongo litzateke [13]. Testuinguru horretan, sistema endokannabinoide eta monoaminergikoaren arteko harremana aztertzeko hainbat ikerketa neurokimiko eta konduktual egin dira. Oro har, animalietan zein gizakietan, ikusi da dosiaren arabera kannabinoideek kontrako eraginak (euforia edo antsiolisia eta disforia edo antsietatea kasu). Kannabinoideek hainbat garun eremutan noradrenalinaren (NAren) askapena kontrolatzeko duten gaitasun aldakorrean egon liteke kontrako eragin horien oinarria. Alegia, animalien depresio ereduetan, WIN-55212 agonista kannabinoidearen dosi baxuek, espezifikoki kortex prefrontaleko CB1 hartzaileak aktibatuz, NAren igoera eragiten dute eta gainera depresioaren aurkako eragina dute [14]. Era berean, ikusi da sistema endokannabinoideak sistema serotonergikoa ere modulatzen duela. Dena den, deskribatutako aldaketak konplexuak dira, eta badirudi sortutako konpentsazio erantzunekin harreman estuagoetan daudela, gaixotasunaren fisiopatologiarekin baino [15]. Depresioaren jatorria ondo ezagutzen ez badugu ere, eragile nagusi gisa proposatu da azken urteotan estres iraunkorra. Aspalditik ezaguna da estresak ardatz hipotalamo-hipofisario-adrenala (HPA ardatza) aktibatzen duela, eta horrek glukokortikoideen askapena eragiten du. Izan ere, depresiodun pazienteen % 50ak HPA ardatzaren hiperaktibitatea dauka [16]. Gainera, glukokortikoideen maila handituta dagoen asaldura endokrinologikoetan EKAIA, ale berezia (2013) 121 Sistema endokannabinoidea: etorkizun handiko itu terapeutikoa gaixotasun psikiatrikoetan («Cushing sindromean» esaterako) depresio sintomak agertzen dira. HPA ardatzaren hiperaktibitateak eta ondoriozko glukokortikoideen igoerak neuroplastizitatearen asaldurak eragin ditzake. Horrek ondo azalduko lituzke depresiodun pazienteen garunetan aurkitu diren aldaketa morfologikoak. Aldaketa horien artean, hipokanpoaren bolumen murrizketa da ebidentzia nagusia [17]. Ebidentzia berri hauen aurrean, depresioaren hipotesi neurotrofikoa garatu izan da. Honen arabera, depresioaren oinarri fisiopatologikoan zenbait faktore neurotrofikoren askapenaren edota plastizitate prozesuen asaldurak egongo lirateke. Honela, bai estres kronikoa edo glukokortikoideen tratamendu kronikoa jaso duten animalietan, bai depresioa pairatzen duten gizakietan, garunetik eratorritako faktore neurotrofikoaren (BDNF) mailak gutxituta daudela deskribatu da [18]. Egoera basalean, sistema kannabinoideak HPA ardatzaren aktibitatea eta ondoriozko glukokortikoideen jariaketa inhibitzen ditu [19]. Beraz, endokannabinoideek estres estimulu iraunkorreek eragindako HPA ardatzaren gehiegizko kitzikapena inhibituko lukete. Horrekin lotuta, CB1 hartzailearen aktibazio farmakologikoak neurogenesia bultzatzen du hipokanpoan [20]. Aldi berean, CB1 hartzailearen ezabatze genetikoak BDNFren askapenaren jaitsiera eragiten du [21]. Aurretik aipatutako ebidentzia guztiek, agerian jarri dute depresioaren fisiopatologia eta sistema endokannabinoidearen arteko lotura. Hala ere, sistema endokannabinoidearen ikerkuntzak eta bere manipulazio farmakologikoak estrategia berriak zabaldu ditzake. Edonola, oraindik asko dago ezagutzeke depresioaren tratamenduan. 3. SISTEMA ENDOKANNABINOIDEA ETA ESKIZOFRENIA Depresioa izan ondoren, eskizofrenia gaixotasun pskiatriko arruntenen artean bigarrena da. Normalean, nerabezaroaren amaieran hasten da, eta haluzinazioak, pentsaeraren asaldurak eta sorgorturiko afektibitatea ditu ezaugarri. Gaur egunera arteko ikerketen arabera, eskizofrenikoek garunean egiturazko aldaketa eta aldaketa funtzionalak dituzte feto alditik, haurtzarotik edo nerabezarotik. Honek neurona-garapenaren asaldurak eragindako gaixotasuna dela pentsatzera garamatza. Eskizofreniaren etiopatogenia ezezaguna bada ere, azken urteotan ikerkuntza anitz garatu dira gaixotasun honen eragileen bilaketan oinarrituta. Testuinguru honetan, nerabezaroan kannabisaren erabilera arrisku faktore gisa proposatu da. Izan ere, epidemiologi ikasketetan ikusi da kannabisaren kontsumoak, adin tarte honetan, eskizofrenia garatzeko arriskua bikoizten duela [22]. Era berean, kasuen azterketetan ikusi da THC kontzentrazio altuko kannabisaren kontsumoak eskizofreniaren antzeko sintomatologia eragin dezakeela, sintomatologia «psikosi kannabiko» deritzana [23]. Hala eta guztiz ere, horren kontrako teoriak badaude, «automedikazio» izeneko 122 EKAIA, ale berezia (2013) Sergio Barrondo, Maider Lopez de Jesús, Gontzal Garcia del Caño, Imanol Gonzalez-Burguera, Xabier Aretxabala, Mario Montaña, Joan Sallés hipotesia izanik garrantzitsuenetakoa. Teoria honen arabera, nerabezaroan kannabisaren erabilera eskizofreniaren garapenaren eragilea izan gabe, gaixotasuna beraren ondorioa izango litzateke. Hau da, paziente hauen kasuan kannabisaren erabilera automedikazio mota bat izango litzateke [24]. Honen harira, azpimarratzekoa da THC-aren kontsumoak gaixotasunaren hasierako sintomatologia murrizten duela. Edozein kasutan, kausa zein ondorioa izanda ere, sistema endokannabinoidearen ikerkuntza eskizofreniaren ezagutzarako lagungarria izango da. Eragile potentzialez gain, eskizofrenian osagai genetikoek garrantzia dute zalantzarik gabe. Familia-ikerketek ondare genetikoaren garrantzia erakutsi dute, eta ikerketa genetikoei esker arrisku-gene batzuk identifikatu dira. Egun, badakigu ikerketa genetikoetan identifikatutako eskizofrenia arrisku-geneek parte hartzen dutela seinaleztapen bide desberdinetan; hain zuzen ere, garun-garapenerako zelula-prozesuetan zeregin garrantzitsua jokatzen dutenak [25]. Beraz, garun-garapena oztopatuko luketen eragileak premiazkoak dira gaixotasunaren garapenean. Bestalde nerabezaroa ingurumen-faktoreekiko aldi kaltebera da, eta garapen aldi horretan sortzen diren egiturazko aldaketak eta aldaketa funtzionalak oso garrantzitsuak izan daitezke helduaroan gaixotasuna garatzeko. Sistema endokannabinoideak garun-garapenean parte hartzen duen zelula-prozesu anitz kontrolatzen ditu: neuronen migrazioa, axoien hazkuntza eta ama-neuronen proliferazioa, besteak beste [26,27]. Aldi berean, garapenean parte hartzen duten beste hainbat neurotransmisio-sistemaren funtzionamendua ere sistema endokannabinoidearen kontrolpean dago, adibidez, neurotransmisio glutamatergikoa, GABAergikoa eta dopaminergikoa [27]. Ebidentzia hauek guztiak kontuan izanik, eskizofrenian sistema endokannabinoideak duen parte-hartzea aztertzera eraman gaituen hipotesi interesgarri bat sortu da azken urteotan. Horrela, nerabezaroan kannabisaren kontsumoak eragindako egtiurazko aldaketek eta aldaketa funtzionalek helduaroan eskizofrenia garatzeko arriskua handituko lukete. Sistema endokannabinoidearen parte hartzea eskizofrenian ikasketa desberdinek iradokitzen dute. Ikasketa horietan, aldaketak deskribatuak izan dira endokannabinoideen kontzentrazioetan, eta hartzaile kannabinoideen expresioan eta propietate farmakoligoketan. Hala ere, argitzeke dago aldaketa horiek guztiak gaixotasunaren kausa ala konpentsazio ondorio diren. Horrela, CB1 hartzailearen espresio aldaketak aurkitu dira eskizofrenian parte hartzen duten garun eremuetan. Horien artean, aurreko eta atzeko kortex zingulatuan, kognizio-prozesuetan garrantzitsuak diren eremuetan, aurkitu da CB1en espresioak gora egiten duela [28]. Kortex prefrontalean ere CB1en espresioaren aldaketak aurkitu dira, nahiz eta erabilitako tekniken arabera aldaketen noranzkoan aldakortasun handia egon [28]. Duela gutxi, paziente eskizofrenikoen kortex prefrontal dortsolateraleko neurona GABAergikoetan egindako ikerketa batean, ikusi dute EKAIA, ale berezia (2013) 123 Sistema endokannabinoidea: etorkizun handiko itu terapeutikoa gaixotasun psikiatrikoetan CB1 hartzailearen mRNAren eta proteinaren espresioa baxuagoa dela [29]. Neurona horietan CB1 hartzaileak GABA-askapena inhibitzen du. Beraz, hartzailearen jaitsierak GABA-askapenaren inhibizioa murrizten du, eta eskizofrenikoen kortexean neurotransmisio GABAergikoa oztopatuta dagoenez, konpentsazio efektu lortzen da [30]. Beste alde batetik, anandamida eta beste endokannabinoideen kontzentrazio altuak aurkitu dira paziente eskizofrenikoen odolean eta likido zefalorrakideoan [31]. Gainera, alderantzizko korrelazioa aurkitu da anandamidaren kontzentrazioaren eta eskizofreniaren sintomatologiaren artean; horrek esan nahi du anandamida kontzentrazioaren igoera konpentsazio mekanismoa izan litekeela nolabait, eta horrela, automedikazio hipotesia indartuko litzateke [31]. Aipatutako sistema endokannabinoidearen aldaketek eragin handia izan dezakete garunaren garapenean. Gaur egun, badakigu garuna garatu ahala CB1en espresioa handitzen doala, eta helduaren maila lortzen dela jaio eta astebetera [32]. Garun-garapenean hainbat zelula-prozesu sekuentzial bete behar dira, besteak beste, zelulen proliferazio eta migrazioak, axoi eta dendriten hazkuntzak eta gliogenesiak. Prozesu horietan guztietan CB1 hartzaileak parte hartzen du; izan ere, enbrioi garaitik kortexean, hipokanpoan, zerebeloan eta gongoil basaletan CB1 espresatzen da [33]. Zeregin horrekin bat datoz CB1 «knock out» saguetan egindako ikerketak, non zelulen proliferazioa, neuronen migrazioa eta astrogliogenesia oztopatuta dauden [26]. Zentzu berean, FAAHren ezabatze genetikoak, anandamidaren kontzentrazioaren igoera dakarrena, ama neuronen proliferazioa areagotzen du [26]. Bestalde, prozesu hauetan sistema endokannabinoideak beste bide molekularrekin batera lan egiten omen du; izan ere, aldi bereko anandamida eta BDNF tratamenduak interneuronen migrazioa azkartzen duela ikusi da, eta horrek endokannabinoideen eta BDNFren arteko elkarlana adierazten du [34]. Honen harira, ikusi da sistema endokannabinoideak garun-garapenean, axoien hazkuntza erregulatzen duela. Izan ere, CB1en espresioa oso altua da kortexeko neurona piramidalen eta interneurona GABAergikoen axoietan. Enbrioi garaian, axoien hazkuntza oso aktiboa da sinapsi konexioak eratzeko. Aldi horretan, endokannabinoideek koordinatzaile molekular moduan jokatzen dute axoien patroi zuzenak eratzeko interneurona GABAergikoetan zein neurona piramidaletan [35]. CB1 «knock out» saguetan, ikusi da neurona zirkuitu aberranteak eratzen direla, eta horrela sistema endokannabinoideak konexio patroi zuzenen eraketan duen garrantzia egiaztatu da [36]. Sarrera atalean esan den bezala, sistema endokannabinoideak sinapsien aktibitate erregulatzen du, epe laburrerako eta epe luzerako depresioa izeneko plastizitate mekanismoen bidez. Egun, ondo dakigu sinapsien plastizitate mekanismo hauek ezinbestekoak direla oroimen eta ikaskuntza prozesuetan. CB1 hartzailearen espresioa oso altua da hipokanpoan, amigdalan eta kortexean, kognizioa eta emozioa kontrolatzen duten eremuetan hain zuzen 124 EKAIA, ale berezia (2013) Sergio Barrondo, Maider Lopez de Jesús, Gontzal Garcia del Caño, Imanol Gonzalez-Burguera, Xabier Aretxabala, Mario Montaña, Joan Sallés ere. Garun eremu hauetako aktibitate sinaptikoaren erregulazioan CB1 hartzaileak ezinbesteko funtzioa betezen dute. Izan ere, animalia ereduetan sistema endokannabinoidearen manipulazio farmakologikoak zein genetikoak portaeraren asaldurak sortzen ditu, emozio eta kognizio mailetan. Hau dela-eta, sistema endokannabinoidearen gaineko ikerkuntza oso interesgarria izango da terapia-itu berriak aurkitzeko eskizofreniaren tratamenduan. Egungo teoria nagusiek aldarrikatzen dute eskizofrenia garun-garapeneko gaixotasuna dela. Gauzak horrela, nerabezaroa epe kritikoa da neurotransmisore sistemen garapenerako, sistema dopaminergikoa, glutamatergikoa eta GABAergikoa barne. Beraz, sistema endokannabinoideak sinapsien plastizitatean funtzio garrantzitsua betetzen duenez, sistema honen funtzionamendu aberranteak neuronen arteko komunikazioa eta neurona zirkuitu zuzenen eraketa oztopa ditzake. Etorkizunean, oso interesgarria izango da sistema endokannabinoidearen nerabezaroko funtzionamenduaren eta eskizofrenia arrisku-geneen arteko harremana aztertzea. Ikerketa hauek lagungarriak izango dira gaixotasunean gertatzen diren prozesu patologikoen oinarriak ezagutzeko, eta bide beretik, sendatzeko ez bada ere, behintzat prebenitzeko tresna terapeutiko berrien garapenerako baliagarriak izan litezke. ESKERRAK Egileek Eusko Jaurlaritzaren (SAIOTEK S-PE11UN124; S-PE11UN125) eta Euskal Herriko Unibertsitatearen (UFI 11/35) diru-laguntzak jaso dituzte. BIBLIOGRAFIA [1] KATONA, I. eta FREUND, T. F. 2012. «Multiple functions of endocannabinoid signalling in the brain». Ann. Rev. Neurosci. 35, 529-558. [2] MOREIRA, F. A. eta CRIPPA, J. A. 2009. «The psychiatric side-effects of rimonabant». Rev. Bras. Psiquiatr.» 31, 145-153. [3] ARONNE, L. J.; TONSTAD, S.; MORENO, M.; GANTZ, I.; ERONDU, N.; SURYAWANSHI, S.; MOLONY, C.; SIEBERTS, S.; NAYEE, J.; MEEHAN, A.G.; SHAPIRO, D.; HEYMSFIELD, S.B.; KAUFMAN, K.D. eta AMATRUDA, J. M. 2010 «A clinical trial assessing the safety and efficacy of taranabant, a CB1R inverse agonist, in obese and overweight patients: a high-dose study». In.t J Obes. 34, 919-35. [4] HILL, M. N.; MILLER, G. E.; HO, W. S.; GORZALKA, B. B. eta HILLARD, C. J. 2008. «Serum endocannabinoid content is altered in females with depressive disorders: a preliminary report». Pharmacopsychiatry 41, 48-53. [5] KOETHE, D.; LLENOS, I. C.; DULAY, J. R.; HOYER, C.; TORREY, E. F.; LEWEKE, F. M. eta WEIS, S. 2007. «Expression of CB 1 cannabinoid receptor in the anterior cingulated cortex in schizophrenia, bipolar disorder, and major depression». J Neural. Transm. 114, 1055-1063. 126 EKAIA, ale berezia (2013) Sergio Barrondo, Maider Lopez de Jesús, Gontzal Garcia del Caño, Imanol Gonzalez-Burguera, Xabier Aretxabala, Mario Montaña, Joan Sallés [19] COTA, D. 2008. «The role of the endocannabinoid system in the regulation of hypothalamic-pituitary-adrenal axis activity». J Neuroendocrinol. 20, 35-38. [20] MARCHALANT, Y.; BROTHERS, H. M.; NORMAN, G. J.; KARELINA, K.; DEVRIES, A. C. eta WENK, G. L. 2009. «Cannabinoids attenuate the effects of aging upon neuroinflammation and neurogenesis». Neurobiol. Dis. 34, 300-307. [21] ASO, E.; OZAITA, A.; VALDIZAN, E. M.; LEDENT, C.; PAZOS, A.; MALDONADO, R. eta VALVERDE, O. 2008. «BDNF impairment in the hippocampus is related to enhanced despair behavior in CB1 knockout mice». J Neurochem. 105, 565-572. [22] ARSENAULT, L.; CANNON, M.; POULTON, R.; MURRAY, R.; CASPI, A. eta MOFFIT, T. E. 2002. «Cannabis use in adolescente and risk for adult psicosis: longitudinal prospective study». Br.Med. J. 325, 1212-1213. [23] UJIKE, H. eta MORITA, Y. 2004. «New perspectivas in the studies on endocannabinoid and cannabis: cannabinoid receptors and schizophrenia». J. Pharmacol Sci. 96, 376-381. [24] KOLLIAKOU, A.; JOSEPH, C.; ISMAIL, K.; ATAKAM, Z. eta MURRAY, R. M. 2011. « Why do patients with psicosis use cannabis and are they ready to change their use?». Int. J. Dev. Neurosci. 29, 335-346. [25] DOHERTY, J. L.; O´DONOVAN, M. C. eta OWEN, M. J. 2012 « Recent genomic advances in schizophrenia» Clin. Genet. 81, 103-109. [26] AGUADO, T.; PALAZUELOS, J.; MONORY, K.; STELLA, N.; CRAVATT, B.; LUTZ, B.; MARSICANO, G.; KOKAIA, Z.; GUZMÁN, M. eta GALVE-ROPERH, I. 2006. «The edocannabinoid system promotes astroglial differentiation by acting on neuronal progenitor cells». J. Neurosci. 26, 1551-1561. [27] KANO, M.; OHNO-SHOSAKU, T., HASHIMOTODANI, Y.; UCHIGASHIMA, M. eta WATANABE, M. 2009. «Endocannabinoid-mediated control of synaptic transmisión». Physiol. Rev. 89, 309-380. [28] SAITO, A.; BALLINGER, M.; PLETNIKOV, M.V.; WONG, D. F. eta KAMIYA, A. 2012. «Endocannabinoid system: potential novel targets for treatment of schizofrenia». Neurobiol. Dis. doi: 10.1016/j.nbd.2012.11.020. [29] EGGAN, S. M.; HASHIMOTO, T. eta LEWIS, D.A. 2008. «Reduced cortical cannabinoid 1 receptor messenger RNA and protein expression in schizophrenia». Arch. Gen. Psychiatry. 66, 772-784. [30] LEWIS, D. A.; HASHIMOTO, T. eta VOLK, D.W. 2005. «Cortical inhibitory neurons and schizofrenia». Nat Rev. Neurosci. 6, 312-324. [31] HILLARD C. J.; WEINLANDER, K. M. eta STUHR K. L. 2012. «Contributions of endocannabinoid signaling to psychiatryc disorders in humans: genetic and biochemical evidences». Neuroscience. 204, 207-229. [32] EGGAN, S. M.; MIZOGUCHI, Y.; STOYAK, S. R. eta LEWIS, D. A. 2009 «Development of cannabinoid 1 receptor protein and messenger RNA in the dorsolateral prefrontal cortex». Cereb. Cortex 20, 2060-2071. [33] BERRENDERO, F.; SEPE, N.; RAMOS J. A. eta FERNÁNDEZ-RUIZ, J. J. 1999. «Analysis of cannabinoid receptor binding and mRNA espression and endogenous cannabinoid contents in the developing rat brain during late gestation and early postnatal period». Synapse 33, 181-191. EKAIA, ale berezia (2013) 127 Sistema endokannabinoidea: etorkizun handiko itu terapeutikoa gaixotasun psikiatrikoetan [34] BERGHUIS, P.; DOBSZAY, M. B.; WANG, X.; SPANO, S.; LEDDA, F.; SOUSA, K. M.; SCHULTE, G.; ERNFORS, P.; MACKIE, K.; PARATCHA, G.; HURD, Y. L. eta HARKANY, T. 2005. «Endocannabinoids regulate interneuron migration and morphogenesis by transactivating trkB receptor» Proc. Natl. Acad. Sci. 102, 19115-19120. [35] BERGHUIS, P.; RAJNICEK, A. M.; MOROZOV, Y. M.; ROSS, R. A.; MULDER, J.; URBÁN, G. M.; MONORY, K.; MARSICANO, G.; MATTEOLI, M.; CANTY, A.; IRVING, A. J.; KATONA, I.; YANAGAWA, Y.; RAKIC, P.; LUTZ, B.; MACKIE, K. eta HARKANY, T. 2007. «Hardwiring the brain: endocannabinoids shape neuronal conectivity». Science 316, 1212-1216. [36] WU, C. S.; ZHU, J.; WAGER-MILLER, J.; WANG, S.; O’LEARY, D.; MONORY, K.; LUTZ, B.; MACKIE, K. eta LU, H. C. 2010. «Requirement of cannabinoid CB(1) receptors in cortical pyramidal neurons for appropriate development of corticothalamic and thalamocortical projections». Eur J Neurosci. 32, 693-706.
