Gorka Orive: “Geroz eta intsulina seguruagoak eta eraginkorragoak sortzen ari dira” #Zientzialari (78) Diabetesa gaixotasun metaboliko kroniko bat da. Gaitz hau pairatzen duten gaixoek intsulinaren jariaketan gabeziak jasaten dituzte eta horren ondorioz, odoleko glukosa maila ohi baino altuagoa izaten dute. Aski ezagunak dira eskasi horri aurre egiteko eriek periodikoki beren buruari ematen dizkieten intsulina injekzioak. Nola eragiten du ordea diabetesak gorputzeko beste ataletan? Zein diabetes mota daude? Zeintzuk dira sintomarik agerikoenak? Diabetesaren inguruan gehiago jakiteko Gorka Orive UPV/EHUko Farmazia eta Farmazia-teknologia irakaslearekin izan gara. Bere esanetan, zientzialariak eta industria farmazeutikoa gaixoen bizi kalitatea hobetuko duten medikamentuak ikertzen ari dira, hala nola, intsulina etengabe jariatuko luketen injekzio bakarreko tratamenduak. ‘Zientzialari’ izeneko atal honen bitartez zientziaren oinarrizko kontzeptuak azaldu nahi ditugu euskal ikertzaileen laguntzarekin.
