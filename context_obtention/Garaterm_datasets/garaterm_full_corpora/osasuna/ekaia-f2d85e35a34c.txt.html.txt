52 Ekaia, 2021, 40, 51-76 Begoña Frutos-Gallastegui, Elixabet López-López, Unai Illarregi, Nerea Bilbao-Aldaiturriaga, Miguel García-Ariza, Ángela Gutiérrez-Camino, Idoia Martín-Guerrero 1. SARRERA Meduloblastoma pediatrikoa nerbio-sistema zentraleko (NSZ) tumore primario ohikoena da; hain zuzen ere, NSZko tumore primario guztien % 15-20a da hori [1]. Garuneko tumore gaiztorik ohikoena da haurretan. Adina oso aldagai garrantzitsua da azpitaldeak ezartzeko. Kasu honetan, 3 urteko muga ezartzen da, alde batetik, adin honetan gaixotasunak jokaera biologiko agresiboagoa erakusten baitu, eta, horrez gain, erradioterapia ez emateko protokoloa baitago epe luzeko ondorio kaltegarriak ekiditeko. Ondorioz, baldintza horiek zuzen eragiten dute biziraupenemaitzetan. Espainian, azken hamarkadan, batez besteko intzidentziatasa urteko 30-40 kasukoa izan da. Hala ere, helduen nerbio-sistema zentraleko tumore primarioen % 3 baino gutxiago izaten dira meduloblastomak [2]. 1. irudia. (A-B) Garunaren anatomia eta (C) meduloblastoma tumorearen kokapena (American Brain Tumor Association Web; http://www.abta.org/understanding-briantumors/anatomy/physical-structure.htlm) https://doi.org/10.1387/ekaia.21686 53 Meduloblastoma pediatrikoaren pronostikorako markatzaile molekularren identifikazioa Meduloblastoma atzeko hobian dagoen tumore enbrionarioa da, normalean laugarren bentrikuluko sabaiko zerebelo-bermisetik sortzen dena (1. irudia). Tumore horrek likido zefalorrakideotik barreiatzeko joera dauka, eta diagnostikoan meduloblastoma kasuen % 35ak metastasia aurkezten dute [3]. Orain arte, meduloblastomaren sailkapena histologian oinarritu da, eta lau mota bereizi dira: meduloblastoma klasikoa, desmoplasiko/nodularra, nodularitate zabalekoa, eta anaplasiko eta zelula handikoa. Azpitalde bakoitzak adierazpen kliniko ezberdina aurkezten du, pronostiko ezberdinei lotuta dagoena. Desmoplasikoek klasiko edo zelula handikoek baino biziraupen handiagoa dute adin-tarte berdinerako. Bestalde, zelula handiko meduloblastomek eta anaplasikoek hainbat ezaugarri partekatzen dituzte, eta agresibitate handiagoa erakusten dute. Hori dela eta, mota horiek pronostiko larriagoa dute [3]. Gaur egun, meduloblastoma tratatzeko, lehendabizi, erresekzio kirurgikoa egiten da. Jarraian, erradioterapia eta kimioterapia ematen dira. Tratamendua pazientearen arrisku-mailaren arabera ezartzen da, aldagai kliniko-patologikoak kontuan hartuz. Aldagai horiek dira adina, metastasiaren agerpena, erresekzioaren hedadura eta azpitalde histologikoa. Kasu batzuetan, kontuan hartzen dira MYC eta MYCN geneen anplifikazioak edo β-katenina kodetzen duen genearen mutazioak bezalako ezaugarri genetiko indibidualak ere. Aldagai eta ezaugarri horiekin bi arrisku-maila agertzen dira: arrisku estandarreko pazienteak (>3 urteko adina, MYC/MYCN negatiboak, histologia klasikoa, 1,5 cm2-ko tumore hondarra edota diagnostikoaren momentuan metastasia izatea) bereizten dira [4]. Arriskuaren araberako tratamenduak biziraupen-tasa hobetu duen arren (Espainian % 29ko igoera izan du [2]), sailkapen hori paziente kopuru esanguratsu batengan ez dela optimoa ondorioztatu da. Batzuek birgaixotze goiztiarrak izaten dituzte, nahiz eta arrisku baxuko kasu bezala sailkatuta egon; beste batzuek terapia intentsibo eta toxikoa jasotzen dute, hain intentsiboa ez den terapia batekin pronostiko ona eduki zezaketenean. Horrek esan nahi du gaur egun meduloblastoma sendaezina dela ia pazienteen herenarengan [5], eta arrisku estandarrean sailkatutako pazienteen % 20-25engan. Gainera, aurrera egiten duten pazienteek epe luzera albo-ondorio toxikoak pairatzen dituzte, eta eragin nabarmenak izaten ditu gaixoen bizi-kalitatean[6-9]. Beraz, gaixotasun honen erronketako bat da birgaixotze-kasuak aurresatea, tratamendua doitu ahal izateko. Azken urteotan, Next Generation Sequencing (NGS) delakoaren edo, euskaraz, Sekuentziazio Masiboko Teknika Molekularraren garapenaren ondorioz, meduloblastomaren biologia eta konplexutasuna hobeto ezagutzen da. Informazio horri esker, gaur egun badakigu meduloblastoma maila 54 Ekaia, 2021, 40, 51-76 Begoña Frutos-Gallastegui, Elixabet López-López, Unai Illarregi, Nerea Bilbao-Aldaiturriaga, Miguel García-Ariza, Ángela Gutiérrez-Camino, Idoia Martín-Guerrero molekularrean gaixotasun heterogeneoa dela. Beraz, 2016ko Osasunaren Mundu Erakundearen (OME) sailkapenak [3], sailkapen histopatologikoaz gain, meduloblastomaren diagnosirako aldaera molekularrak sartu zituen: WNT aktibatua, SHH aktibatua (TP53 mutatua edo TP53 basatia), 3 taldea eta 4 taldea [10]. Talde bakoitzak DNA metilazio patroi espezifikoak, adierazpen genikoko profilak, aldaketa genomikoko patroiak eta iragarpen kliniko bereizgarriak ditu [4, 11-16]. WNT motako meduloblastoman WNT bidezidorraren aktibazioa gertatzen da. Askotan, mutazioak azaltzen dira 6. kromosomaren monosomian edota CTNNB1 genearen 3. exonean. Normalean, sailkapen histologikoan klasikotzat hartzen dira, eta gutxitan eragiten dute metastasia. Batez ere, hiru urtetik gorako haurretan eta helduetan behatzen da, eta pronostiko onarekin erlazionatu ohi da [4]. Sonic hedgehog (SHH) motako meduloblastoma SHH bidezidorraren aktibazioarekin lotuta dago, eta, askotan, 9q kromosoman delezioak eta SHH bidezidorreko geneetan (PTCH1, PTCH2, SMO, SUFU eta GLI2) mutazioak aurkezten ditu. Histologikoki desmoplasiko/nodulartzat hartzen da. SHH tumore batzuek TP53 genean mutazioak izaten dituzte, eta hori, askotan, morfologia anaplasikoarekin dago lotuta. Pronostikoa adin-tartearen araberakoa da; haur txikietan, esate baterako, emaitza hobeak lortzen dira. Bestalde, TP53 genea mutatuta duten SHH meduloblastomek pronostiko larriagoa izaten dute [17-24]. 3 taldeari dagokionez, sarritan MYC anplifikazioak izaten ditu. Azpitalde honetan kromosoma osoen edo kromosoma besoen DNA kopia-galerak edo -irabaziak dira garrantzitsuak [25, 26]. Talde honetako meduloblastomak, sarritan, metastasikoak izaten dira, eta orokorrean pronostiko larriagoa erakusten dute beste azpitaldeekin alderatuz, MYC anplifikazioak dituztenek batez ere. Histologikoki, klasikoak zein zelula handikoak/anaplasikoak izan daitezke. 4 taldeko meduloblastomak klasikoak zein zelula handikoak/anaplasikoak izan daitezke. Sarrien agertzen den azpitaldea bada ere, bere ezaugarri biologikoak ezezagunak dira oraindik. Aberrazio ohikoena 17q isokromosoma da, eta MYCN anplifikazioak, SNCAIP bikoizketak eta 11q kromosomaren galerak ere agertzen dira, besteak beste. Batez ere, haur eta gazteengan agertzen da, eta gutxi gorabehera meduloblastomen % 30a metastasikoa da diagnosian [11, 27-29]. Minbizien genomak ikertzeko, NGS teknologiaren erabilerari esker, neoplasia ohikoenen mutazio somatikoen lehen katalogoa sortu da (International Cancer Genome Consortium, ICGC). Ikerketa horiek erakutsi dute mutazio batzuek hazkuntza-abantaila selektiboa sustatzen dutela, driver mutazioek alegia, eta beste batzuek ez, passenger mutazioek. Driver mutazioen aurkikuntzak gaixotasunaren oinarri molekularren ezagu- https://doi.org/10.1387/ekaia.21686 55 Meduloblastoma pediatrikoaren pronostikorako markatzaile molekularren identifikazioa men handiagoa ahalbidetzen du, diagnostikoa eta tratamenduen aukeraketa erraztuz. Meduloblastoman, zehazki, azpitalde bakoitzerako espezifikoak diren mutazio berrien identifikazioan oinarritu dira NGS ikerketak. Izan ere, mutazioak aurkezten dituzten geneen analisiek meduloblastomen sailkapena hobetzea eta terapia berrien diseinua ahalbidetu dituzte [18]. Gainera, teknologia horrek tumorearen bilakaera klonala karakterizatzeko aukera ematen du, berebizikoa dena gaixotasunaren tratamenduan. Adibidez, azpiklon nagusiek tratamenduen erresistentzian eragiten duten mutazio somatikoak parteka ditzakete. Gutxiengoan dauden azpiklonaketa de novo mutazioek, aldiz, birgaixotzea edo aurrerago erresistentzia azaltzea eragin dezakete [19]. Mutazio horien NGS bidezko identifikazioa, bai jatorrizko tumorean, bai metastasian eta birgaixotzean, lagungarria izan daiteke tratamenduen erresistentzia eta birgaixotzeak ulertzeko. Aurkikuntza horiek etorkizun hurbilean terapia pertsonalizatuagoak diseinatzea ahalbidetuko dute. Esan bezala, meduloblastoma minbizi heterogeneoa da, adierazpen klinikoa, ezaugarri molekularrak eta azpitalde bakoitzaren biziraupen-tasa kontuan hartzen baditugu. Pazientearen arrisku histopatologikoaren araberako tratamenduen estratifikazioak biziraupenean hobekuntza ekarri duen arren, sailkapen hori oraindik ez da nahikoa. Tratamendu gogorrenek biziraupenean hobekuntza ekarri dute, baina gaixotze-tasa altuaren truke. Gainera, ez da ahaztu behar gaur egun ez dagoela birgaixotzeko aurreikuspenaren adierazle den datu biologikorik. Hori guztiori kontuan hartuta, meduloblastoma-laginak molekularki karakterizatzeko beharra planteatzen da lan honetan, tumore horien biologian sakontzeko eta, horrela, diagnostikoaren unetik tratamendu-estrategia bideratuagoak garatzeko. Gainera, errutina klinikorako beharrezkoa da itu-geneen panel zuzendua (sinadura genetikoa), zeinak pronostiko edota terapiarako analisi azkar eta fidagarria ahalbidetu ahal izango baitu. Gaur egun, meduloblastoman mutatutako geneen panelen diseinua posible da literaturan dagoen informazio guztiari esker. Ildo horretan, dagoeneko identifikatu dira meduloblastoma azpitalde ezberdinetan garrantzia duten mutazioak. Hala ere, beharrezkoa da informazioa gehitzea arlo honetan informazio garrantzitsua jaso dezaketen itu-geneak definitu ahal izateko. Horregatik, geneen eta horien mutazio somatikoen panela diseinatzeak duen garrantzia azpimarratu nahi dugu. Izan ere, gene horien NGS bidezko analisiak tratamendu eraginkorragoen garapena ahalbidetu dezake. Hori kontuan izanik, lan honen helburua da meduloblastoma pediatrikoaren pronostikoan edota terapian erabilgarria izan daitekeen gene eta mutazio somatikoen panela diseinatzea. Horretarako, meduloblastoma pediatrikoan eragina duten geneei buruzko informazioa duen literaturaren berrikuspen sistematikoa egin da. 56 Ekaia, 2021, 40, 51-76 Begoña Frutos-Gallastegui, Elixabet López-López, Unai Illarregi, Nerea Bilbao-Aldaiturriaga, Miguel García-Ariza, Ángela Gutiérrez-Camino, Idoia Martín-Guerrero 2. MATERIALA ETA METODOAK Meduloblastoman mutazio somatikoak aztertzen dituzten artikuluak identifikatzeko bilaketa sistematikoa egin zen. Bilaketarako Pubmed datubase bibliografikoa erabili zen, honako termino hauekin: (Medulloblastoma*) AND («mutation*» OR «genetic alteration*» OR «genetic variation*»). Hitzgako ez-espezifikoak erabili genituen pronostikoari buruzko artikulu guztiak aurkitu ahal izateko. Bilaketan, 2020ko martxora arte argitaratuta zeuden erregistro guztiak hartu ziren kontuan. Termino horiekin, 588 artikulu agertu ziren. Bi hautaketa fase gauzatu ziren. Lehenengo hautaketa fasea artikuluen laburpenen irakurketan oinarritu zen. Laburpenik ez zuten artikuluak zuzenean bigarren fasera pasatu ziren. Artikuluak hautatzeko, barneratze- eta baztertze-irizpide desberdinak erabili ziren (1. taula). 1. taula. Artikuluak hautatzeko erabilitako barneratze- eta baztertze-irizpideak. Barneratze-irizpideak Baztertze-irizpideak — Meduloblastoma izatea. — Mutazio somatikoak aurkeztea. — Pazienteak 18 urtekoak edo gazteagoak izatea. — Ingelesa edo gaztelania ez den beste hizkuntza batean argitaratuta egotea. — Beste argitalpen mota bat izatea: berrikuspenak, editoreari igorritako gutunak, iruzkinak, etab. — Gizakia ez den beste organismo edo lerro zelularretan egindako lanak izatea. — Aldaera genetikorik ez aztertzea: DNA metilazioa, adierazpena edo bestelakoak. — Polimorfismoak aztertzea. — Translokazioak eta inbertsioak (aldaera genetiko luzeak) aztertzea. — Ikerketa funtzionalak izatea. Artikuluen laburpenen irakurketaren ondoren, lehengo fasean 402 artikulu baztertu ziren. Bigarren fasean, 186 artikuluak osorik irakurri ziren. Baztertze-irizpideak aurreko berdinak izan ziren, baina, horiez gain, hauek ere gehitu ziren: mutazioei buruzko informaziorik ez adieraztea, gaixoen adina ez adieraztea, aztertutako meduloblastoma-kasuen kopurua ez adieraztea, eta artikulua eskuragarri ez egotea. Prozesu hori egin ondoren, barneratze-irizpide horiek betetzen zituzten 62 artikulu hautatu ziren (2. irudia). Barneratze-irizpideak betetzen zituzten artikuluetatik, honako informazio hau bildu zen: argitalpen-urtea, paziente kopurua, meduloblastoma azpitaldea (molekularra edota histologikoa), aztertutako geneak, aurkitutako mutazio somatikoak, mutazioak zituzten pazienteen maiztasuna, sekuentziazio-metodoa eta pronostikoa. https://doi.org/10.1387/ekaia.21686 57 Meduloblastoma pediatrikoaren pronostikorako markatzaile molekularren identifikazioa 2. irudia. Onartutako eta baztertutako artikuluen flow-charta. 58 Ekaia, 2021, 40, 51-76 Begoña Frutos-Gallastegui, Elixabet López-López, Unai Illarregi, Nerea Bilbao-Aldaiturriaga, Miguel García-Ariza, Ángela Gutiérrez-Camino, Idoia Martín-Guerrero Erabilitako artikuluen kalitatea bi ikertzaile independentek aztertu zuten (laginaren tamaina, sekuentziazio-teknika, lortutako emaitzak). Artikuluak honako kalifikazio hauekin ebaluatu ziren (Oxford Zentroak Medikuntzarako Ebidentzian oinarritutako ikerketa indibidualen kalitatekalifikazioetatik aldatuta): 1, kalitatezko entsegu kliniko aleatorioa, berrikuspen sistematikoa eta metanalisia; 2, ondo diseinatutako eta kontrolatutako ausazkotasunik gabeko saiakuntza, konparaziozko eta etorkizunezko kohortearen saiakuntza; 3, kasu-kontrol ikerketak, kohorte-ikerketa erretrospektiboa; 4, esku-hartzearekin edo esku-hartzerik gabe diren kasuetako serieak, zeharkako ikerketak; 5, errespetatutako autoritateen iritzia eta kasutxostenak. Zalantzak bi ikertzaileren artean argitu ziren, artikuluen irakurketa zehatz baten bidez. 3. EMAITZAK Meduloblastoma pediatrikoaren bilaketa sistematikoa egin ondoren, guztira 197 genetan aztertu ziren mutazio somatikoak. Horietatik guztietatik 21 genetan topatu ziren mutazio-maiztasuna % 2koa baino handiagoa duten mutazioak aztertu genituen. Mutazio somatikoak aztertzen zituzten 62 artikuluetatik 40k sailkapen histologikoan edo sailkapen molekularrean oinarrituta aztertu zituzten meduloblastomak. Beste 22ek, aldiz, meduloblastoma guztiak batera aztertu zituzten inolako sailkapenik egin gabe (2. taula). Sailkapenik egin ez zuten eta sailkapen histologikoa egin zuten artikuluak ziren zaharrenak. Sailkapen molekularrean oinarritu ziren artikuluak, aldiz, 2012-2019 urtekoak ziren. 2. taula. Mutazio somatikoak aztertu zituzten artikuluen sailkapena. Artikulua Sekuentziazio-metodoa Aztertutako gene kopurua Urtea Sailkapenik ez [30-48] NGS,WES, Sanger sequencing eta PCR/ SSCP analysis 1-50 1991-2017 Sailkapen histologikoa [49-63] Target DNA sequencing, NGS, Sanger sequencing eta PCR/SSCP analysis 1-112 1991-2017 Sailkapen molekularra [64-76] Target DNA sequencing, NGS, WES eta Sanger sequencing 1-WES 2012-2019 Laburdurak: NGS: Next Generation Sequencing; PCR: Polimerase Chain Reaction; SSCP: Single-Strand Conformation Polymorphism; WES: Whole Exome Sequencing. https://doi.org/10.1387/ekaia.21686 59 Meduloblastoma pediatrikoaren pronostikorako markatzaile molekularren identifikazioa Mutazioak aztertzeko erabilitako sekuentziazio-metodoak ere desberdinak izan ziren ikerketaren arabera. Ondorioz, ikerketa bakoitzean aztertu zen gene kopurua ere ezberdina izan zen: batzuetan, gene bakarra aztertu zuten; beste batzuetan, aldiz, Whole Exome Sequencing (WES) edo NGS sekuentziazio-metodoen bidez genoma osoak sekuentziatu ziren gene desberdinak aztertuz. 3.1. Sailkapenik ez duten meduloblastomak Sailkapenik egin ez zuten ikerketetan, mutazio somatikoen maiztasun handiena erakutsi zuten geneak honako hauek izan ziren: CTNNB1, TP53, PTCH1, TERT, AXIN1, FAT1, INI1, KDM6A eta APC (3. taula). TP53 geneak erakutsi zuen mutazio-maiztasunik handiena. Gene horretan aurkitutako mutazio somatikoen maiztasuna oso aldakorra izan zen. Izan ere, zenbait kasutan ez zen mutaziorik aurkitu; beste batzuetan, aldiz, aztertutako meduloblastomen % 20k aurkeztu zuten mutazioa TP53 genean. CTNNB1 genean, mutazioak aurkeztu zituzten meduloblastomak % 6,940,5 izan ziren, eta NI1 genearen kasuan, % 4,3-13,8. PTCH1 genea pazienteen % 12,1ean ageri zen mutatuta, TERT genea % 50ean, AXIN1 genea % 2,6an, FAT1 genea % 30,4an eta APC genea % 4,3an. KDM6A genea kasuen % 20-100ean agertu zen mutatuta. Hala ere, % 100eko maiztasuna azaldu zuen artikuluan, paziente bakarra aztertu zen. Gene bakoitzean agertu ziren mutazioak desberdinak izan ziren, baina gehienetan aminoazido-aldaketa bat dakarten mutazio ez-sinonimoak ziren (3. taula). Pronostikoari dagokionez, TP53 eta CTNNB1 geneetan bakarrik azaltzen zen, eta, beraz, ez dago beste geneetako pronostikoaren informaziorik. TP53ren kasuan, mutazioak aurkezten zituzten pazienteek pronostiko larria zuten. CTNNB1 genearen kasuan, aldiz, pronostiko ona zuten. 3.2. Sailkapen histologikoa duten meduloblastomak Sailkapen histologikoan oinarrituta, mutazioak aztertu zituzten artikuluetan gene garrantzitsuenak TP53, CTNNB1, PTCH1, TERT, SMARCA4, SUFU eta MLL2 izan ziren (4. taula). Horiez gain, beste gene batzuek ere mutazioak aurkeztu zituzten, gutxienez % 2ko maiztasunean: AXIN1, MLL3, NRAS, KDM6A eta PTEN. Beste hiru gene ere mutatuta azaldu ziren, APC, NF2 eta MSH6. Bai gene horien bai PTCH1 eta SUFU geneen kasuetan, meduloblastoma zelula handikoa/anaplasikoa diagnostikatu zitzaion paziente bakarrari egin zitzaion analisi genetikoa. Gene gehienak meduloblastoma klasikoetan ageri ziren mutatuta, KDM6A eta PTEN izan ezik. Horiek meduloblastoma desmoplasiko/nodularrean bakarrik azaldu ziren mutatuta % 12,5eko maiztasunean. Meduloblastoma desmoplasiko/nodularrean SUFU ere azaldu zen muta- 60 Ekaia, 2021, 40, 51-76 Begoña Frutos-Gallastegui, Elixabet López-López, Unai Illarregi, Nerea Bilbao-Aldaiturriaga, Miguel García-Ariza, Ángela Gutiérrez-Camino, Idoia Martín-Guerrero tuta kasuen % 4,4an. Meduloblastoma klasikoan soilik AXIN1, MLL3 eta NRAS geneek azaldu zituzten mutazioak, eta haien maiztasunak % 5, % 4,8 eta % 6,3 izan ziren, hurrenez hurren. Azkenik, SMARCA4 genean ere mutazioak meduloblastoma klasikoetan baino ez ziren aurkitu, % 13,3ko maiztasunean. 3. taula. Meduloblastoman sailkapenik egin ez duten artikuluetan mutazio somatiko ugari erakutsi dituzten geneak, mutazioen maiztasunak eta pronostikoa. Genea Mutazioa Maiztasuna Pronostikoa Artikulua CTNNB1 D32Y*; D32N*; D32V*; S33Y*; S33C*; S33F*; G34E*; S37Y; S37C % 6,9-40,5 Ona [36] [35];[36]; [40] TP53 c.124del.; K132R; R175H; S215N; C242Y; R248Q; R273C; D281H; R282W % 0-20 Larria [34] [30];[34];[38]; [43-47] PTCH1 3470delCG>fs; 153IVS10+1G>A; c. G3417A; c.G3490A % 12,1 Ezezaguna [42] TERT c.C228T; c.C250T % 50 Ezezaguna [33] AXIN1 P255S; S263C % 2,6 Ezezaguna [37] FAT1 L123F; P882S; E1141D; G1961S; I3726N; T3940T; D4331H % 30,4 Ezezaguna [31] INI1 c.C472T (R>X); c.X141A (Y>X); c.A379G(R>G); c.545delA; c.G153A (W>X) % 4,3-13,8 Ezezaguna [39];[41] KDM6A Q1385X % 20-100 Ezezaguna [32];[48] APC c.C1296T; c.G1472A; c.A1495G % 4,3 Ezezaguna [41] * Mutazio hauek paziente batean baino gehiagotan aurkitu ziren. Mutazioetan aminoazidoen aldaketa adierazi ez bada, baseen aldaketa adierazi da. Beste gene batzuek, meduloblastoma klasikoetan mutazioak aurkezteaz gain, beste azpitalde batzuetan ere aurkeztu zituzten mutazioak. Esate baterako, CTNNB1 geneak zelula handiko meduloblastoman edo meduloblastoma anaplasikoan ere mutazioak aurkeztu arren (% 1,03), ugariagoak izan ziren meduloblastoma klasikoetan (% 0-15,8). TP53 genearen kasuan, https://doi.org/10.1387/ekaia.21686 61 Meduloblastoma pediatrikoaren pronostikorako markatzaile molekularren identifikazioa meduloblastoma klasikoan ugariak izan ziren mutazioak (% 41,6), baina meduloblastoma desmoplasiko/nodularrean ere mutazioak azaldu ziren (% 4,9). Zenbait gene azpitalde klasikoan mutatuta azaldu arren, mutazioak ugariagoak izan ziren beste azpitalde batzuetan. PTCH1 eta TERT geneetan, adibidez, mutazioak ugariagoak izan ziren meduloblastoma desmoplasiko/nodularretan. PTCH1 genean, meduloblastoma klasikoetan % 7,17,3koa izan zen mutazio-maiztasuna; desmoplasiko/nodularretan, aldiz, % 4,89koa. TERT genean, meduloblastoma klasikoetan % 2,7koa izan zen mutazioen maiztasuna, eta desmoplasiko/nodularretan, aldiz, % 8,1ekoa. MLL2 genean, meduloblastoma klasikoetan mutazioak aurkezteaz gain, meduloblastoma anaplasikoetan ere ageri ziren. Gainera, azken horretan mutazioen maiztasuna handiagoa izan zen: klasikoan % 4,8-6,6koa, eta anaplasikoan % 2,4-13,3koa. 4. taula. Sailkapen histologikoan oinarrituta mutazioen maiztasun esangarria erakutsi duten geneak, eta horietan ageri diren mutazioak eta pronostikoa. Azpitaldea Genea Mutazioa Maiztasuna Pronostikoa Artikulua Klasikoa TP53 R174S; G244D; R248W; IVS6 + 2G>A; F270S % 41,6 Ezezaguna* [55] CTNNB1 D32Y#; D32N; D32V; S33C#; S33F#; S33Y; G34R; G34E#; G34V#; I35K; S37C#; S37F; S37Y# % 0-15,8 Ona [52]; [53]; [56] Biziraupenean desberdintasunik ez [61] [51-54]; [56-58]; [60] PTCH1 W926C; V11641I; c.1862_1863delG> fs; IVS14+1delG; c.3155_3158- dupCGGC>fs; c.1738_1739in sAGTGGTGTTCAATTTTGC CACTGGTTCTGCTCATT>f s; G2503T % 7,1-7,3 Ezezaguna* [51]; [62] SMARCA4 T910M; R1157W % 13,3 Ezezaguna* [51] MLL2 R485Q; c.3880_3883delGACT > fs; G4601E % 4,8-6,6 Ezezaguna* [51] TERT c. 124 GA % 2,7 Ezezaguna* [50] MLL3 — % 4,8 Ezezaguna* [51] AXIN1 — % 5 Ezezaguna* [58] NRAS — % 6,3 Ezezaguna* [63] 62 Ekaia, 2021, 40, 51-76 Begoña Frutos-Gallastegui, Elixabet López-López, Unai Illarregi, Nerea Bilbao-Aldaiturriaga, Miguel García-Ariza, Ángela Gutiérrez-Camino, Idoia Martín-Guerrero Azpitaldea Genea Mutazioa Maiztasuna Pronostikoa Artikulua Desmoplasiko/ nodularra TP53 R175H; IVS3-2T>C; % 4,9 Ezezaguna* [51] PTCH1 G1093X; c.563delT>fs; 1576- del2 >fs; 3112ins28>fs; 2784ins7>fs; TC1869A % 4,8-9 Larria** [49] [49]; [51]; [61]; [62] TERT c. 124 AA (2); c. 124 GA % 8,1 Ezezaguna* [50] SUFU IVS8: G>A; 1129- delTCCGGAG % 4,4 Ezezaguna* [59] KDM6A — % 12,5 Ezezaguna* [49] PTEN — % 12,5 Ezezaguna* [49] Zelula handikoa/ anaplasikoa MLL2 47718725delC>fs; 47712043C>T; c.5198_5199insCATCCAC>fs % 2,4-13,3 Ezezaguna* [51] CTNNB1 D32V; S33C % 1,03 Ona [52] [52] APC c.38833C>A % 100*** Ezezaguna* [63] NF2 c.1248G>T % 100*** Ezezaguna* [63] PTCH1 c.634G>T % 100*** Ezezaguna* [63] SUFU c.1365+1G>T % 100*** Ezezaguna* [63] MSH6 c.2722G>T % 100*** Ezezaguna* [63] * Pronostikoa ez da aztertu, edo ezezaguna da; **tratamenduan eragiten du; ***paziente bakarra aztertu da; # mutazio hauek gutxienez paziente batengan baino gehiagorengan aurkitu ziren. Oharra: mutazioetan aminoazidoen aldaketa adierazi ez bada, baseen aldaketa adierazi da. Geneetan aurkitu diren mutazioei erreparatuz, oro har, aminoazidoen aldaketak eragiten dituzten baseen aldaketak ziren. Baina, zenbait genetan, delezioak edo insertzioak azaldu ziren. Horien ondorioz, zenbait kasutan proteinaren irakurtarauaren aldaketa gertatzen da. Mutazio mota horiek, batez ere, PTCH1 eta MLL2 geneetan ageri ziren. Pronostikoari dagokionez, gene gehienetarako ezezaguna zen edo ez zuten aztertu. Hala ere, zenbait genetan ezaguna zen pronostikoa. Adibidez, CTNNB1 genean mutazio horien pronostikoa ona zela adierazi zuten hiru ikerketa-lanek —[52], [53], [56]—, eta beste lan batek biziraupenean desberdintasunik ez zegoela adierazi zuen [61]. Pronostikoa ona zen bai meduloblastoma klasikoetan bai anaplasikoetan gene horretarako. Aldiz, PTCH1 geneak meduloblastoma desmoplasiko/nodularrerako pronostiko larria zuen, eta horrek eragina zuen tratamenduan [49]. https://doi.org/10.1387/ekaia.21686 63 Meduloblastoma pediatrikoaren pronostikorako markatzaile molekularren identifikazioa 3.3. Sailkapen molekularra duten meduloblastomak Meduloblastomak molekularki sailkatu zituzten ikerketetan, gutxienez % 2ko maiztasuna azaldu zuten mutazio somatikodun geneak TP53, CTNNB1, PTCH1, TERT, DDX3X, SMARCA4, MLL2, SUFU, KMT2D, PTEN, PIK3A, SMO, CHD7 eta KDM6A geneak izan ziren (5. taula). Orokorrean, mutazio somatikoak dituzten zenbait gene azpitalde molekular batekin daude erlazionatuta. Hala ere, zenbait kasutan, mutazio somatikoak dituzten geneak azpitalde molekular gehiagotan agertu ziren. WNT azpitaldean, KMT2D eta SMO geneek soilik azaldu zituzten mutazioak. Pazienteen % 20,5ek eta % 0-3,8k zituzten gene horiek mutatuta. CTNNB1 genea batez ere WNT azpitaldean azaldu zen mutatuta maiztasuntarte nahiko zabalarekin (% 5,9-100), baina 3 taldean ere mutazioak azaldu ziren gene honetan. Dena den, kasu horretan maiztasun oso baxuarekin, % 1,3koarekin, hain zuzen. SMARCA4 genearen kasuan, WNT, SHH eta 3 taldea azpitaldeetan azaldu zituzten mutazioak. Hala ere, CTNNB1 genean bezala, genea mutatuta zeukaten pazienteen maiztasuna handiagoa izan zen WNT azpitaldean, maiztasunak % 2,6-25,6, % 1,26-6,0 eta % 2,65ekoak izanik WNT, SHH eta 3 taldean, hurrenez hurren. DDX3X genearen kasuan ere, mutazioak aurkeztu zituzten pazienteak azpitalde desberdinetan sailkatuta zeuden, maiztasunak desberdinak izanik azpitalde bakoitzerako: WNT azpitaldean % 3,6-32, SHH azpitaldean % 1,7-2,5 eta 3 taldean % 1,2. MLL2 geneak orokorrean ez zituen mutazioak azaldu maiztasun altuan. Baina WNT azpitaldean maiztasuna % 2,6koa zen, eta SHH azpitaldean % 1,4koa; WNT azpitaldean altuagoa, hortaz. TP53 genea WNT, SHH eta 4 taldea azpitaldeetan azaldu zen mutatuta, maiztasuna WNT azpitaldean % 2,4-15ekoa izanik. SHH azpitaldeari dagokionez, zenbait genek aurkeztu zuten paziente mutatuen maiztasunik handiena: PTEN, SUFU, PIK3A eta TERT geneek. Gene horiek mutatuta zituzten pazienteen maiztasunak % 2,4-5,3, % 1,33,6, % 10,5 eta % 4-50 izan ziren, hurrenez hurren. PTCH1 genean mutazio somatikoak ageri ziren bai WNT azpitaldean bai SHH azpitaldean. Mutazioen maiztasunari erreparatuz, PTCH1 genearen kasuan, oso aldakorra izan zen SHH azpitaldean, % 1,7-100ekoa, hain zuzen. WNT azpitaldean, aldiz, maiztasuna % 3,8koa izan zen. Azpimarragarria da taula honetan azaltzen den maiztasunak hein oso zabala adierazten duela. Tarte zabal hori SHH azpitaldean terapiaren erantzuna aztertzen duen artikuluko datuei dagokio [65], eta taula honetan medublastomak azpitaldean sailkatu genituen. Beraz, ehunekoa edo hein orokorra aztertu nahi izanez gero, 5. taula behatu beharko genuke. 3 taldean beste azpitaldeetan mutatuta azaldu ziren geneek azaldu zituzten mutazioak. Azpimarratzekoa da 3 taldean mutazioen maiztasuna ba- 64 Ekaia, 2021, 40, 51-76 Begoña Frutos-Gallastegui, Elixabet López-López, Unai Illarregi, Nerea Bilbao-Aldaiturriaga, Miguel García-Ariza, Ángela Gutiérrez-Camino, Idoia Martín-Guerrero xuagoa zela beste azpitaldeetan baino, eta CHD7 genea ere azaldu zela mutatuta % 2koa baino maiztasun txikiagoarekin bazen ere. 5. taula. Sailkapen histologikoan oinarrituta mutazioen maiztasun esangarria erakutsi duten geneak, horietan ageri diren mutazioak eta horien pronostikoa. Azpitaldea Genea Mutazioa Maiztasuna Pronostikoa Artikulua WNT TP53 R267W; R282W % 2,4-15 Ezezaguna* [64]; [66]; [71] CTNNB1 D32A; D32Y#; S33C#; S33F#; G34R; S37Y; D32N % 5,9-100 Ona [64]; [66] [64]; [66-68] [71];[73];[74] PTCH1 — % 3,8 Ezezaguna* [64] DDX3X I214S; R326C; D329V; R351W; F357S; R376S; M380I; S412F; R475C; H527Y; G530A; R534S % 3,6-32 Ezezaguna* [64]; [70-72] SMARCA4 T910M; G1232S; R1491X % 2,6-25,6 Ezezaguna* [64]; [70] MLL2 E839X; C1523F; R5048H % 2,6 Ezezaguna* [73] KMT2D — % 20,5 Ezezaguna* [64] SMO — % 0-3,8 Ezezaguna* [64]; [71];[73] SHH TP53 Y205S; V272M; R175H; R248W % 2,6-33 Larria [66] [66-68]; [70]; [72];[76] PTCH1 L79fs; Y93X; Y191fs; C226fs; E374X; H408N; L447fs; 450_451del; L450fs; S494fs; H671fs; L818fs % 3,8-100 Larria** [67] SMO inhibitzailea [68] [67]; [65]; [68]; [70-73] TERT C228T; C228A; C250T# % 4-50 Ezezaguna* [66];[69];[75] DDX3X R326C; R351W; M380I % 1,7-2,5 Ezezaguna* [68]; [70]; [72] SMARCA4 — % 1,3-6,0 Ezezaguna* [72] MLL2 — % 1,4 Ezezaguna* [68] SUFU IVS8; C1084T; 1129- delTCCGGAG; R362C % 1,3-3,6 Tratamenduarekiko erresistentea [68] [68]; [71-73] PIK3A — % 10,5 Ezezaguna* [67] PTEN — % 2,5-5,3 Ezezaguna* [67]; [71] https://doi.org/10.1387/ekaia.21686 65 Meduloblastoma pediatrikoaren pronostikorako markatzaile molekularren identifikazioa Azpitaldea Genea Mutazioa Maiztasuna Pronostikoa Artikulua 3 taldea DDX3X — % 1,2 Ezezaguna* [71] SMARCA4 R1135W; T912K;E821K % 2,6-5 Ezezaguna* [70]; [71] CTNNB1 — % 1,3 Ezezaguna* [72] CHD7 — % 1,3 Ezezaguna* [72] TERT C250T % 16,6 Ezezaguna* [75] 4 taldea CHD7 - % 3,8 Ezezaguna* [72] TP53 - % 2,53 Ezezaguna* [72] KDM6A - % 3,5 Ezezaguna* [71] * Pronostikoa ez da aztertu edo ezezaguna da; **tratamenduan eragiten du; # mutazio hauek gutxienez paziente batengan baino gehiagorengan aurkitu ziren. Oharra: mutazioetan aminoazidoen aldaketa adierazi ez bada, baseen aldaketa adierazi da. 4 taldean, TP53 geneaz gain, CHD7 eta KDM6A geneek ere azaldu zituzten mutazioak gutxienez % 2ko maiztasunarekin. Bestalde, KDM6A genea ez zen mutatuta azaldu beste azpitaldeetan. Mutazioei dagokienez, sailkapen histologikoetan gertatzen zen bezala, aminoazido-aldaketak edota irakurketaren aldaketa suposatzen zuten base-aldaketak ziren. Pronostikoa ezezaguna izan zen kasu gehienetan. Hala ere, sailkapen histologikoan bezala, CTNNB1 geneak WNT azpitaldean pronostiko ona zuen, eta TP53 eta PTCH1 geneek pronostiko larria SHH azpitaldean. Gainera, SUFU genean gertatutako mutazioek terapiarekiko erresistentzia adierazi zuten. 4. EZTABAIDA Meduloblastoma minbizi heterogeneotzat har daiteke adierazpen klinikoa, ezaugarri molekularrak eta azpitalde bakoitzaren biziraupen-tasa kontuan hartzen baditugu [4]. Gaur egun, meduloblastomaren aurkako tratamendua pazientearen arrisku-mailaren arabera ezartzen da soilik, hau da, aldagai kliniko-patologikoak kontuan izanik (adina, metastasiaren agertzea, erresekzioaren hedadura eta azpitalde histologikoa). Hala ere, tratamenduaren ezarpen hori ez da baliagarria paziente batzuentzat. Batzuek, pronostiko ona izan arren, tratamendu intentsiboak eta toxizitateak pairatzen dituzte. Beste batzuek, ordea, birgaixotze goiztiarrak izaten dituzte, nahiz eta arrisku baxuko kasu bezala sailkatuta egon. Horrez gain, berdin sailkatu diren pazienteek eta, ondorioz, terapia berdina jaso dutenek, erantzun-maila desberdina omen dute [5]. Horrek esan nahi du tratamenduarekiko erantzuna tumoreak berak dituen alterazio molekularren menpekoa ere badela. 66 Ekaia, 2021, 40, 51-76 Begoña Frutos-Gallastegui, Elixabet López-López, Unai Illarregi, Nerea Bilbao-Aldaiturriaga, Miguel García-Ariza, Ángela Gutiérrez-Camino, Idoia Martín-Guerrero Azken urteotan, ikerketa askok punta-puntako teknologiari esker (adierazpen genetikoen eta metilazioen azterketak) sinadura genetikoak identifikatu dituzte meduloblastomen sailkapen molekularra ahalbidetuz. Izan ere, sinadura genetiko horiek gaur egun OMEk onartu ditu [3]. Gainera, NGS- ren erabilerarekin, tumorearen garapenean eragina duten mutazio genetiko berriak identifikatu dira [17]. Hala ere, gaur egun informazio asko dago literaturan, batez ere gene berriei dagokionez. Literaturan informazio asko izateak, askotan, zaildu egiten du gaixotasunean benetan eragiten duten geneak zein diren jakitea. Meduloblastoma pediatriakoan gehien mutatutako geneak identifikatzeko eta horien pronostikoa ezagutzeko helburua izan genuen. Lehenik eta behin, bilaketa sistematikoa burutu zen meduloblastoman eragina zuten mutazio somatikoak bilatzeko. Bilaketa horren bidez, gaixotasunaren pronostikoari buruzko informazioa eman zezaketen gene-markatzaileak hautestea lortu genuen. Etorkizunean, markatzaile horiek meduloblastoma pediatrikoaren terapia pertsonalizatuagoak lortzeko tresnaren diseinuaren oinarria izan daitezke, eta tratamendu eraginkorragoak lortu. Lanak paziente pediatrikoetan jarri zuen arreta, meduloblastoma pediatrikoak helduen meduloblastomarekiko jokabide guztiz desberdina duelako [3]. Berrikuspen bibliografikoaren ondoren, 197 gene identifikatu ziren 62 artikulutan. Horietatik 21 genek mutazioak erakutsi zituzten gutxienez % 2ko maiztasunarekin: TP53, CTNNB1, AXIN1, FAT1, PTCH1, INI1, TERT, DDX3X, SMARCA4, MLL2, SUFU, PTEN, KMD6A, MSH6, NF2, CHD7, PIK3A, KMT2D, MLL3, NRAS eta SMO. Gene horiek azpitalde molekular zein histologiko desberdinetan ageri ziren, INI1 eta FAT1 geneak izan ezik. NF2 eta MSH6 geneak artikulu bakarrean azaldu ziren mutatuta, eta, gainera, paziente bakarra aztertu zen [63]. Beraz, ez lirateke gene hautagaiak izango zuzeneko tratamendurako. INI1 eta FAT1 aztertzen zituzten ikerketetan, meduloblastoma guztiak batera aztertu ziren (sailkapenik gabe) [31], [39], [41]. INI1 geneak SWI/ SNF konplexuan parte hartzen du, eta bere funtzioa ATParen menpeko kromatinaren birmoldatzea da [39]. Bestalde, FAT1 genean gertatutako zenbait mutazio somatikok WNT bidezidorraren aktibazioa eragin dezakete; hortaz, FAT1 β-kateninara lot daiteke zelulen zenbait jokabide erregulatuz [29]. Hala ere, pazienteen sailkapenean laguntzen ez dutenez eta pronostikoa ezezaguna denez, bi gene horiek ez lirateke egokiak izango zuzeneko tratamendua zehazteko, nahiz eta mutazioak % 2 baino maiztasun altuagoan adierazi. Ikerketa gehiago egin beharko lirateke gene horiek azpitalde histologiko edo molekularrekin erlaziorik duten ikusteko. Azpimarratzekoa da % 2 baino maiztasun altuagoko mutazioak zituzten gainontzeko 17 geneak sailkapen histologiko edota molekular desberdinekin asoziatuta azaldu zirela. Ondorioz, gene horiek pazienteak azpitalde https://doi.org/10.1387/ekaia.21686 67 Meduloblastoma pediatrikoaren pronostikorako markatzaile molekularren identifikazioa histologiko edota molekular desberdinetan sailkatzen lagundu dezakete. Adibidez, PTEN eta KDM6A soilik meduloblastoma desmoplasikoetan azaldu ziren. Lehen aipatu bezala, meduloblastomak molekularki lau talde desberdinetan sailka daitezke: WNT, SHH, 3 taldea eta 4 taldea. WNT azpitaldeak dauka pronostiko onena, pazienteen % 95eko biziraupenarekin [77]. Oro har, histologikoki klasikoak dira, eta ez dute metastasirik izaten. Azpitalde horretan lortutako emaitzetan ikus daiteke maizago mutatuta azaltzen diren geneak CTNNB1, DDX3X, SMARCA4 eta KMT2D direla (>% 20). CTNNB1 geneko mutazioak askotan identifikatu izan dira talde horretako alterazio bezala. Kasu gehienetan, mutazioak hirugarren exonean agertzen dira [77]. Sailkapen histologikoari dagokionez, gene horretako mutazioak meduloblastoma klasikoan ageri dira, eta proportzio oso txiki batean anaplasikoan. CTNNB1 genea da PNET5 Europako saiakuntza klinikoan (2017an Espainian zabaldua) erabiltzen den markatzaile genetiko bakarra, pazienteak zuzenean WNT azpitaldean sailkatzeko eta tratamendu leunagoa emateko biziraupena murriztu gabe [78]. Gaur egun, ikerketa hori martxan dago, baina oraindik ez da ondorio sendoetara heldu. WNT azpitaldean sarri mutatuta ageri diren gainerako geneak beste taldeetan agertzen direnez, ez dira talde honetarako identifikagarriak izango. Gainera, horien pronostikoa ezezaguna da oraindik. SHH bidezidorra gakoa da zerebeloaren ohiko garapenean, non Purkinje neuronek SHH estekatzailea jariatzen baitute. Garapen goiztiarrean zehar, SHH ligandoak mitogenesia bultzatzen du kanpo-geruza pikortsuko ama-zeluletan. SHH seinaleari emandako erantzuna zelulen mintzean zeharreko proteina bik kontrolatzen dute; PTCH1 eta horrekin lotuta dagoen SMO (Smoothened) geneek kodetutako bi proteinek [79]. SHH bidezidorraren aktibazioa aberrantea gerta daiteke bidezidor honetan eragina duten osagai desberdinetan gertatzen diren mutazioen ondorioz. Ikerketa honetan, PTCH1 [49, 67] eta SUFU [68] geneetan azaldu ziren pronostikoaren informazioa duten mutazio somatikoak, SHH bidezidorraren kontrolatzaile negatiboak direnak. TP53 genean ere mutazio somatikoak azaldu ziren pronostiko larriarekin [66]. SUFU meduloblastoma desmoplasikoan soilik azaldu zen mutatuta [59]. TP53 eta PTCH1, aldiz, meduloblastoma desmoplasikoan zein klasikoan [49], [51], [55], [61-62]. Hiru geneen kasuan, pronostikoa larria izan zen. Beraz, interesgarria izango litzateke etorkizunean egingo diren saiakuntza klinikoetan gene horiek kontuan hartzea, tratamenduaren intentsitatea handitzeko hautagai bezala edota bestelako terapiak bilatzeko. SHH azpitaldean mutatutako beste geneak TERT, PIK3A eta PTEN izan ziren, baina ez zuten inolako pronostikorik adierazi [6667], [69], [71], [75]. Talde honetan, interesgarria da adieraztea SMO genea, SHH taldeko kide izan arren, ez dela mutatuta azaldu paziente pediatrikoetan (gene honetan deskribatu da mutazioak meduloblastoma helduetan ger- 68 Ekaia, 2021, 40, 51-76 Begoña Frutos-Gallastegui, Elixabet López-López, Unai Illarregi, Nerea Bilbao-Aldaiturriaga, Miguel García-Ariza, Ángela Gutiérrez-Camino, Idoia Martín-Guerrero tatzen direla [3]). Izan ere, ez zen mutatuta azaldu SHH azpitaldean; soilik WNT azpitaldean eta maiztasun oso baxuan. 3 taldeko pazienteengan diagnosia egiten denerako, metastasikoak izaten dira. Orokorrean, sailkapen histologikoari dagokionez, anaplasikoak dira, baina klasikoak ere ikusi dira. Biziraupenari dagokionez, talde guztietan larriena da [77]. Hala ere, pronostikoa aldatu egiten da metastasia agertzen den ala ez, eta diagnosiaren adina zein den. Horregatik guztiagatik, interes handikoa zen talde honetako ezaguera molekularra handitzea. Alabaina, talde honetan aurkitu ziren mutazioak beste talde batzuetan deskribatu ziren, eta kasu guztietan beste taldeetan baino maiztasun baxuagoak aurkeztu zituzten. Nahiz eta pronostikoa duen mutazio somatikorik ez zen azaldu, azpitalde honetako ezaugarria da MYCren anplifikazioa. Gainera, pronostiko larriarekin erlazionatuta dago, eta pazienteek tratamendu gogorragoa jaso behar dute [18]. 4 taldean ezaguna da biziraupenaren maiztasuna % 75ekoa dela [77]. Kasu honetan, talde honetarako esklusiboa den genea azaldu zen mutatuta: KDM6A. Nahiz eta maiztasuna oso altua ez izan (
