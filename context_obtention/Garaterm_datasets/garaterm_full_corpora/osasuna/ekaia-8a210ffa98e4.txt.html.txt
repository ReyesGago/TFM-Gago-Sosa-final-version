34 EKAIA, 31 (2017) Hiart Navarro-Imaz, Lino Arisqueta, Yuri Rueda, Olatz Fresnedo 1. SARRERA Zitosoleko lipido-tantak (LT), lipido-gorputz edo adiposoma ere deituak, nukleodun zelula gehienetan agertzen diren arren, bereziki nabarmenak dira ehun batzuetan (lipidoen metabolismoarekin zerikusia dutenetan) eta egoera batzuetan. LTen egituran bi eremu bereiz daitezke: gune anhidroa eta gainazal anfipatikoa (1 Irudia). Gunean triazilglizerolak (TG) eta kolesteril esterrak bezalako lipido neutroak dira nagusi. Azala mintzetako lipidozko geruza bakun batez eta horri loturiko proteinaz osatuta dago. Proteina horien kopurua eta konposaketa oso aldakorrak dira ehun mota eta egoera fisiologikoaren arabera. Organulu horren azterketa klasikoak lipidoen metaketan espezializatutako ehunetan egin izan dira, adibidez ehun adiposoan. Horregatik lipidoen metaketarako eta mobilizaziorako zelulabarrunbetzat hartu dira betidanik. Erregaien hornikuntzaz eta haien erabilpenaren erregulazioaz gain, LTek beste funtzio asko betetzen dituzte. 1. irudia. Zitosoleko lipido-tanten egitura. Gune anhidroak lipido neutro hidrofobikoak dauzka. Azaleko geruza erdi-mintz bat da, izaera anfipatikoa duten lipidoz osatua. Bertan zenbait proteina daude ainguratuta edo itsatsita. 2. BIOGENESIA ETA HAZKUNTZA LTak erretikulu endoplasmatikoan (EE) sortzen dira. Bertan daude, mintzari lotuta, TGen eta kolesteril esterren (orokorrean, esteril esterren) sintesi bideetako azken urratsak katalizatzen dituzten entzimak: diazilglizerido aziltransferasa (DGAT) eta azil-A koentzima:kolesterol aziltransferasa (acyl-coenzyme A:cholesterol acyltransferase edo ACAT). Sortutako pro- EKAIA 31.indd 34 EKAIA 31.indd 34 2/2/17 09:09:23 2/2/17 09:09:23 EKAIA, 31 (2017) 35 Zitosoleko lipido-tanten sorrera eta erabilera duktuak bigeruzaren erdialdean metatuz doazen neurrian, mintzean konkor bat sortzen doa; konkor hori tanta txiki bezala aska daiteke. EEko mintzaren zitosol aldeko geruzak tantaren azal anfipatikoa osatzen du (2A Irudia). Prozesu hori espontaneoki gerta daitekeela frogatu bada ere [1], segur aski tanten sorreran proteina espezifikoek hartzen dute parte. LTak E Earen mintzetik kimatu daitezen, EEaren mintzaren zitosol aldeko geruza era egokian okertu behar da; okerdura mintzaren lipido konposizioaren araberakoa da. Esaterako, diazilglizerolek (DG) konbexutasuna eragiten dute eta horrela LTen sorrera bultzatzen dute [2]. Gainera, konbexutasuna eragin edota egonkortu dezaketen proteina espezifikoak erakartzen dituzte bertara (2A irudia), ondorioz LTa zitosolerantz askatuko da eta ez lumenerantz. Horrelako funtzioetan dihardute perilipina (PLIN) batzuek. PLIN proteinek LTekin elkartzen diren 5 kideko proteina familia osatzen dute. PLIN1 eta PLIN2 konstitutiboak dira eta beti LTei lotuta agertzen dira. PLIN3, 4 eta 5 aldiz fakultatiboak dira: zitosolaren eta LTen artean lekualdatzen dira zelularen beharrizanen edo egoera metabolikoaren arabera. Oraindik ez da zehaztu LTak EEaren leku jakin batzuetan edo mintz osoan zehar zoriz sortzen ote diren, baina TGen sorrera estimulatzen denean, EEren mintzeko leku jakin batzuetan proteina espezifikoak biltzen dira modu koordinatuan eta sekuentzialean [3]. Lehen elkartzen direnen artean kate luzeko azil-A koentzima sintetasa 3 (acyl-coenzyme A synthetase, long chain, 3 edo ACSL3) dugu; ACSL3 inhibitzean gantz-azidoek eragindako LT-sorrera ekiditen da. PLIN2 eta 3 ere LTen sorkuntza-leku horietan elkartzen dira, DGetan aberatsak diren mintz-eremuetan. Bertan, DG erabiliz DGATk sortutako TGak metatu egingo dira. 2. irudia. Lipido-tanten biogenesia eta hazkuntza. A: Azil-A koentzima:kolesterol aziltransferasak (acyl-coenzyme A:cholesterol acyltransferase edo ACAT) eta diazilglizerol aziltranferasak (DGAT) sortutako lipido esterifikatuak (kolesteril esterrak (KE) eta triazilglizerolak (TG)) erretikulu endoplasmatikoko mintzaren bi geruzen artean metatzen dira. Sortutako lodiunea zitosol aldeko konkor modura hazten da geruza anfipatikoaren konposizioari eta proteina espezifikoen laguntzari esker. B: Lipido-tanten hazkuntza mekanismoetako bat FSP27 proteinak bideratutako lipidoen transferentzia da. EKAIA 31.indd 35 EKAIA 31.indd 35 2/2/17 09:09:23 2/2/17 09:09:23 36 EKAIA, 31 (2017) Hiart Navarro-Imaz, Lino Arisqueta, Yuri Rueda, Olatz Fresnedo Behin EEko mintzetatik askatuta, LTak zenbait mekanismoren bitartez hazten dira: LTen arteko lipido hidrofobikoen transferentziaren eta lipidoen in situ sintesiaren bidez. Transferentzia prozesuan FSP27 (fat specific protein of 27 kDa; 27 kDa-eko gantzaren proteina espezifikoa) proteinak hartzen du parte [4], PLIN1 eta RAB8 (Ras-related protein 8; Ras-ekin erlazionatutako proteina 8) proteinen laguntzarekin [5, 6]. FSP27 LTen arteko kontaktu guneetan biltzen da; zubi funtzioa betetzen duen egitura bat eratu eta lipidoak LT txikienaren gunetik handienarenera lekualdatzen dira (2B irudia). Horrelako mekanismoen bidez sortzen dira adipozitoetako LT unilokilarrak (zelularen zitoplasma osoa betetzen duten LT erraldoiak). Bigarren mekanismoan LTak beste tantekin elkartu gabe handitzen dira, sortu berriak diren lipidoak gehituz. Lipidoen ekoizpenerako prozesuak LTetan bertan edo beste organuluetan (batik bat EEan) kokatutako aziltransferasek gauzatu ditzakete. Adibidez, deskribatu da ugaztunen zeluletan DGAT2, DGAT entzimaren isoentzimatako bat, LTetan egon daitekeela [7]. Lipidoen gehikuntzak eragindako hazkuntzaz gain, LTak proteinatan aberasten dira heltze prozesuan. LTetarako eta LTetatiko proteinen trafikoari buruzko ikerkuntza asko egin diren arren, prozesu horien ezagumenduak hutsune asko dauzka. Proteinak LTetara biderarazten dituen zenbait aminoazido-sekuentzia labur identifikatu da [8, 9]. Sekuentzia horiek urkila hidrofobiko bat edukitzen dute helize kationiko edo anfipatiko baten alboan. Oso aztertua izan da glizerolipidoen biosintesi bideko GPAT4 (glycerophosphate acyltransferase 4; glizerofosfato aziltransferasa 4) entzimaren sekuentzia espezifikoa [10]. Kasu horretan translokazio-sekuentziak entzimaren EEaren eta LTen arteko lekualdaketa erregulatzen du. LTetara doazen beste proteina batzuen jatorria izan daitezke zitosola (adibidez zenbait PLINena) edo nukleoa (esaterako fosfatidilkolinaren biosintesi bideko CTP:fosfokolina zitidiltransferasarena) [11, 12]. EEtik ez datozen proteinen garraioan badirudi garrantzitsuak direla proteina horien eta LTetako osagaien arteko afinitateak. Proteinak LTetara garraiatzeko beste mekanismo konplexuagoak ere badaude. Adibidez deskribatu da COPI (coat complex protein I; estaltzekonplexuko proteina I) izeneko proteinak, EEaren eta Golgi aparatuaren arteko garraio-besikuletan diharduenak, ATGL (adipozitoetako triazilglizerol lipasa) entzimaren LTetarako garraioan parte hartzen duela [13]. 3. SUNTSITZEA LTen suntsitze prozesua oinarrizkoa da lipidoen metabolismoan. Gaur egun ezaguna da zelula eukariotikoek bi prozesu kataboliko nagusi erabiltzen dituztela LTen edukia mobilizatzeko: lipolisia eta lipofagia. LTen katabolismorako mekanismoa zelula motaren eta egoera fisiologikoaren EKAIA 31.indd 36 EKAIA 31.indd 36 2/2/17 09:09:24 2/2/17 09:09:24 EKAIA, 31 (2017) 37 Zitosoleko lipido-tanten sorrera eta erabilera araberakoa da. Morfologiaren eta mekanismoaren aldetik ezberdinak izan arren, LTen lipolisiak eta lipofagiak modu kooperatiboan jardun lezaketela proposatu da [14]. Lipolisiaren inguruan dakigun gehiena adipozitoetan egindako ikerketetan aurkitu da. Ehun adiposoko TGen hidrolisian eta bere erregulazioan hormonekiko sentikorra den lipasa (HSL) klasikoak eta PLINek hartzen dute parte, baina horietaz gain azken urteotan lipasa berriak identifikatu eta karakterizatu dira, besteak beste ATGL. Adipozitoetako LTetan TGen hidrolisia hiru lipasaren ekintzari esker gertatzen da (3A Irudia). Lehenengo ATGLk, jarraian HSLk eta azkenik monoazilglizerol (MG) lipasak jokatzen dute, hurrenez hurren TGak, DGak eta MGak hidrolizatuz, gantz-azidoak eta glizerola emateko. Adipozitoen lipolisia oso estuki erregulatutako prozesua da. Aktibatzaile garrantzitsuenak katekolaminak dira, HSLren aktibazioa bultzatzen dutenak. Estimulatu gabeko egoeran PLIN1 proteinak CGI-58 (comparative gene identification 58; gene-identifikazio konparatiboa 58) eta ATGL bahituta mantentzen ditu eta ondorioz, lipolisia inhibitzen du. Estimuluaren eraginez, aldiz, HSL eta PLIN1 aktibatu egiten dira eta CGI-58 askatu egiten da, eta ondorioz LTen guneko TGak ATGLrentzat eskuragarri bilakatzen dira [1]. Adipozitoetan ez bezala, oso urria da gainerako ehunetako TGen mobilizazioaren inguruan dagoen informazioa, baina ATGLren homologoen identifikazioak iradokitzen du beste lipasek funtzio lipolitiko garrantzitsua izan dezaketela bestelako ehunetan [1]. Azken urteotan, autofagia identifikatu da LTak berritzeko mekanismo gisa. Suntsipen prozesu konplexu horretan lisosomek hartzen dute parte 32 gene baino gehiagoren sare batek koordinatuta [15]. LTen autofagia lipofagia bezala ezagutzen da, eta 3 mota bereiz daitezke: makroautofagia, mikroautofagia eta fase geldikorreko autofagia. Azken biak legamietan deskribatu dira nagusiki [16]. Ondo definituriko lehendabiziko lipofagia prozesua hepatozitoetan deskribatu zen eta makroautofagia motakoa da (3B Irudia). Makroautofagian mintz bikoitz batek LTa inguratzen du eta autofagosoma bat eratzen da; hori jarraian lisosomekin fusionatzen da bere edukiaren degradaziorako [17]. Proposatu da hainbat proteinak har lezaketela parte lisia jasango duten zitosoleko osagaien markaketan eta ezagutzean; ubikitinak izan litezke proteina horietako batzuk [18]. Ugaztunen zeluletan ez bezala, mikroautofagia bidez gertatzen da lipofagia legamietan. Mota horretako lipofagian LTak zuzenean bakuoletara bideratzen dira, bertan beren edukia hidrolizatua izan dadin. Azkeneko lipofagia mota da bereziena: fase geldikorreko lipofagia. Legamietan bakarrik deskribatu izan da eta zelulak kieszentzian sartuta aktibatzen da. LTak gradualki bakuoletan barneratu eta metatzen dira kolesteroletan aberastuEKAIA 31.indd 37 EKAIA 31.indd 37 13/1/17 13:09:29 13/1/17 13:09:29 38 EKAIA, 31 (2017) Hiart Navarro-Imaz, Lino Arisqueta, Yuri Rueda, Olatz Fresnedo tako domeinuen bidez. Azken horretan LTen suntsipen-abiadura motelagoa da beste lipofagia motetan baino [16]. 3. irudia. Lipido-tanten lipidoen erabilera eta suntsitzea. A: Lipolisi prozesuan trazilglizerolen (TG) gantz-azidoak 3 entzimen ekintza sekuentzialak askatzen ditu. DG: diazilglizerolak, MG: monoazilglizerolak, ATGL: adiposoko TG lipasa, HSL: hormonekiko sentikorra den lipasa, MGL: MG lipasa. B: Autofagiaren (lipofagiaren) bidez ere degrada daitezke lipido-tantetan metatutako TGak. Kasu horretan lisosometako lipasa azidoei esker gertatzen da gantz-azidoen askapena. 4. FUNTZIO EZKANONIKOAK LTen proteomaren azterketa ugari egin dira [19-22] zenbait organismo eta zelula motatan. Azterketa horietan aurkitu da LTek, lipidoen kudeaketarako beharrezkoak diren proteinez gain, badituztela oso prozesu ezberdinetan parte hartzen duten proteinak ere, besteak beste zitosoleko, nukleoko, EKAIA 31.indd 38 EKAIA 31.indd 38 13/1/17 13:09:29 13/1/17 13:09:29 EKAIA, 31 (2017) 39 Zitosoleko lipido-tanten sorrera eta erabilera EEko edo mitokondrioko proteinak. Era berean, proposatu da gaizki tolestutako proteinen behin-behineko biltegi izan litezkeela. LTetako proteina batzuek proteinak ainguratzeko eta bahitzeko funtzioa daukate. Horien artean FSP27 proteina dago. FSP27-k NFAT5 (nuclear factor of activated T cells 5; aktibatutako T zelulen faktore nuklearra 5) transkripzio-faktorea bahitzen du, eta nukleora sartzea oztopatuz bere jarduera murrizten du [23]. NFAT5 transkripzio-faktoreak estres hipertonikoari eta estimulu ugariri aurre egiteko erregulatzen du gene-adierazpena [24, 25] eta, beraz, LTek homeostasiaren modulazioan dihardutela esan daiteke. Gene-adierazpena modulatzeko beste modu bat LTetan lipidoen bidezko seinalizazio bideak erregulatzea da. PPARα (peroxisome proliferator-activated receptor α; peroxisomen ugaltzaileek aktibatutako hartzailea α) hartzaile nuklearrak, lipido espezifikoak lotu ondoren, zenbait generen adierazpena erregulatzen du, eta ondorioz kontrolpean jartzen ditu lipidoen metaketa eta mobilizazioa, glukosaren metabolismoa, proliferazioa eta inflamazio-erantzuna [26]. PPARα-ren agonisten artean gantz-azidoak eta prostaglandinak daude; horien jatorria edozein izan daitekeela pentsa litekeen arren, Haemmerleren eta kideen arabera [27] kasu batzuetan LTetako ATGL lipasaren jarduera ezinbestekoa da PPARα aktibatu dadin. Kontu eztabaidatua da baina edonola, iradoki izan da LTek parte hartzen dutela erretikulu endoplasmatikoarekin erlazionatutako proteina-degradazioan (endoplasmic reticulum-associated protein degradation edo ERAD). Mekanismo horren bidez EEko proteinak ubikitinaziora eta proteasomaren bidezko degradaziora bideratzen dira. Jo-k eta kideek argitaratutakoaren arabera [28], AUP1 izeneko proteina (ancient ubiquitous protein 1; aitzinako non-nahiko proteina 1) LTetan koka daiteke eta bertara erakartzen ditu ubikitinazioan diharduten proteinetako batzuk; LTetatik bertatik, ubikitinizatu eta degradaziora bideratzen dituzte EEan dauden proteinak. Mekanismo horrek adibidez, 3-hidroxi-3-metilglutaril-A koentzima erreduktasa entzimaren degradazioan jokatzen du; degradazio hori erregulazio-puntu garrantzitsuena da kolesterolaren sintesi bidean [29]. Bakterioen aurka aritzen diren proteinak ere ainguratzen dituzte LTek. Hori da histonen kasua. 1950. hamarkadatik ezagutzen da bakterio ezberdin askoren aurkako in vitro jarduera dutela histonek [30]. Drosophila melanogaster euliaren enbrioien LTek histona-biltegi gisa jarduten dute [20]. Ekidin egiten dituzte kromatinari lotzen ez zaizkion histonek eragin ditzaketen kalte toxikoak, eta bermatzen dute enbrioiaren zelulek behar bezainbesteko histona izango dituztela mitosi prozesuak aurrera eramateko. Gainera, patogenoekin erlazionatutako eredu molekularren (pathogen-associated molecular pattern edo PAMP) presentzian histonak LTetatik askatzen dira eta bakterioen heriotza eragin dezakete zelula barruan [31]. EKAIA 31.indd 39 EKAIA 31.indd 39 2/2/17 09:09:24 2/2/17 09:09:24
