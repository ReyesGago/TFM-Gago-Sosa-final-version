Afekzio mediko-kirurgikoak II 2018-19 ikasturtea IKTUS-A. KASU KLINIKOA IKASLEAREN IZEN ABIZENAK KONTSULTAREN ARRAZOIA: 68 urteko gizona, 2015-eko Azaroaren 17-an Erdiko Burmuin Arteriaren infartua izan du, IKTUS iskemikoa. AURREKARI PERTSONALAK: HTA, Diabetes mellitus II motakoa, 2005-ean AIT, ondorio gabekoa. Iktus aurreko egoera funtzionala: Ibiltzeko eta EBOJ eta EBJI-entzat gaitasun osoa. EGUNGO ERITASUNA Azaroaren 17-an lurrera erortzen da, hitz egiteko zailtasunak eta ezkerreko hemiparesia duela, IKTUS KODEA aktibatzen da eta ospitalera eramaten dute. Neurologoaren hasierako azterketa neurologikoan (NIHSS 22): + Logurerako joera (kontzientzia â€“mailaren fluktuazioa). Glasgow 13 puntu. + Hitzak ahozkatzeko zailtasun haundia du. + Irensteko arazoak + Ezkerraldeko begi-eremua ez du ikusten + Aurpegiaren ezkerraldeko paresia du (Ahoa desbideratua) + Hemiparesia ezkerraldean, sentsibilitateren alterazioa ezkerraldean eta pertzepzioarena + Gernu eta eginkarien ihesa FASE SUBAKUTUA Errehabilitazioko zentruan Hasierako azterketa neurologikoa: + Pazientearen kontzientzia maila normala da, denboran eta lekuan orientatua dago + Hitzak ahoskatzeko zailtasun txikia dauka + Irensteko arazoak (Likidoak lodituta eta janaria pure textura behar du arazorik gabe jateko) + Ezkerraldeko begi-eremua ez du ikusten + Aurpegiaren ezkerraldeko paresia du + Ezker hemiparesia, sentsibilitateren alterazioa ezkerraldean eta pertzepzioarena + Tonua haundituta du ezkerreko gorputz adarrean, erreflexuak haundituta eta babinski zeinua positiboa. + Ezkerraldean sorbaldako mina du. + Gernu eta eginkarien ihesa. + Eserita ez du enborraren kontrolarik, atzerantz eta ezkerraldera erortzen da. Ez da zutik jartzeko eta mantentzeko gai. + Barthel indizea: 0/100 laguntza osoa behar du EBOJ-entzat HILABETE bat pasa denean ERREHABILITAZIOKO OSPITALEAN: OKUPAZIO-TERAPIA, FISIOTERAPIA ETA TERAPIA NEUROPSIKOLOGIKOA eta ESPASTIKOTASUNARENTZAKO TOXINA BOTULINIKOA IPINI ZAIO GARAPENA, Azterketa neurologikoa: + Pazientearen kontzientzia maila normala da + Labilitate emozionala du eta depresio kontrako medikazioa hartzen dabil + Hitzak ahozkatzeko zailtasunik ez du. + Irensteko arazoak hobera egin dute (Likidoak har ditzake eta janaria testura biguinekoa) + Ezkerraldeko begi-eremua ez du ikusten baina hasi da lepoa ezkerraldera mugitzen urritasuna konpentsatzeko. + Aurpegiaren ezkerraldeko paresia hobetu da. Hemiparesia du ezkerraldean: GOI-GORPUTZ ADARREAN (balantze muskularra): bizeps 2/5, eskumutur eta eskuko flexoreak 2/5 eta hedatzaileak 2/5 baina TONU muskularra haundituta (asworth 3) patroi flexorea duela. BEHE-GORPUTZ ADARREAN (balantze muskularra): koadrizeps 3/5, oina hedatzaileak 2/5 eta flexoreak 2+/5 TONU muskularra haundituta du (asworth 2) oinaren jarrera ekino-varo. Sorbaldako mina gutxitu egin da. + Sentsibilitateren alterazioa du ezkerraldean eta pertzepzioarena jarraitzen du eta garapen funtzionalean eragin negatiboa du. + Gernu ihesa izaten jarraitzen du + Eserita enborraren kontrola du. Pertsona baten laguntza behar du ohetik-gurpil-ahulkira igarotzeko. Zutik jartzen da paralelatik hartuta eta laguntzarekin 2 pauso ematen ditu baina kosta egiten zaio pausoa ematen hastea eta enborraren kontrola ez da egokia. MObilizatzeko gurpildun aulkia behar du. +Bere kabuz eskuineko eskuarekin koilara erabili dezake jateko baina laguntza behar du janaria zatitzeko, ez da gai bere kabuz janzteko (arropa ematen badiogu ez daki zer egin, janzteko apraxia du), beste EBOJ-entzat ere laguntza ososa behar du nahiz eta pazientea saiatu. + Barthel indizea: 15/100 laguntza osoa behar du EBOJ-entzat GALDERAK Zein izan da hasierako DIAGNOSTIKOA? Zeintzuk dira ARRISKU FAKTOREAK? Zein izan da Neurologoak hasierako azterketan erabili duen BALORAZIO ESKALA? Ze baloratzen du NIHHS eskalak eta zein azpieskala ditu? Pronostikoan eragina du ateratako puntuazioak? Izendatu ospitalean Iktusaren eraginez izan dituen klinika. Barthel indizeak ze gaitasun baloratzen ditu? Zein da puntuazioa larrialdietan? Eta puntuazio arabera ze mendekotasun du pazienteak? Ze konplikazio izan ditu pazienteak? Erreabilitazio prozesuan klinika hobera egin du. Zein ataletan? Fase subakutuan eta hilabete ostean.
