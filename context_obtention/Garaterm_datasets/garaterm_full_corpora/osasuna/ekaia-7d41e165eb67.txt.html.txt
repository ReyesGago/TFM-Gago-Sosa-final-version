184 Ekaia, 2020, 38, 183-198 Bárbara Nieva-Echevarría, Encarnación Goicoechea, María D. Guillén 1. SARRERA Tradizionalki, Norvegian, Islandian, Danimarkan eta Erresuma Batuan bakailao-gibel olioa kontsumitu da eguneroko dietaren barruan, batik bat kostako zonaldeetan. Azken hamarkadetan asko hazi da haren kontsumoa nutrizio-gehigarri moduan, bai kapsuletan bai aberastutako elikagaietan, bereziki Europan eta Amerikako Estatu Batuetan (AEB). Arrazoia da esaten dela, alde batetik, A eta D bitaminen gabezia saihesten laguntzen duela, eta, bestetik, haren kate luzeko omega-3 lipido poliasegabeek osasunerako propietate onuragarriak dituztela, hau da, dokosahexaenoiko (DHA, C22:6w3) eta eikosapentaenoiko (EPA, C20:5w3) azilo taldeek [1, 2]. Hala ere, azken lipido horiek hain asegabeak direnez, oso ezegonkorrak dira, eta baldintza batzuetan, adibidez prozesatze teknologikoan edo biltegiratzean, oso erraz oxidatzen dira [3]. Ondorioz, potentzialki toxikoak izan daitezkeen oxidazio-konposatuak sor daitezke, eta haien izaeraren eta kantitatearen arabera, agian lehen aipatutako propietate onuragarriak indargabetzen dira [4]. Gai honetan sakontzeko, funtsezkoa da aztertzea lehenengo pausua, hau da, zer gertatzen zaion bakailao-gibel olioari behin irentsita, urdail-hesteetako digestio-prozesuan zehar. Gaur egun arte soilik sei artikulu zientifiko argitaratu dira arrain-olio eta -emultsioen in vitro digestioaren gainean [5-10]. Espero zenez, ikerketa hauetan guztietan ikusi zen lipidoen oxidazioa gertatzen dela. Hala ere, informazio gehiago behar da arrain-lipidoen in vitro digestioan sortutako oxidazio-produktuen izaera espezifikoari buruz, aipatutako aurreko ikerketan batik bat metodologia ez-espezifikoak [3] erabili zirelako: esaterako, Peroxidoen Balorea (PV) edo Azido tiobarbiturikoarekin erreakzionatzen duten substantzien (TBARS) testa [5-7] edo agian hiruzpalau oxidazio-konposatu baino ez ziren aztertu (malondialdehidoa, 4-hidroxi-2-hexenala, 4-hidroxi-2-nonenala eta 4-oxo- 2- nonenala) [8, 10]. Artikulu batean bakarrik erabili ziren lipidoen oxidazioaren gainean ikuspegi orokorra ematen duten teknikak [9]: Protoi Erresonantzia Magnetiko Nuklearra (1H NMR), zeinak aztertzen duen zenbateraino oxidatzen diren azilo talde/gantz azido asegabeak eta zein oxidazio-konposatu primario eta sekundario sortzen diren, eta Fase Solidoko Mikroerauzketa-Gas-Kromatografia/ Masa-Espektrometria (SPME-GC/MS), zeinak analizatzen dituen zein oxidazio-konposatu sekundario hegazkor sortzen diren. Elikagai-industrian olio eta gantzen oxidazioa atzeratzeko erabiltzen diren gehigarri antioxidatzaile sintetikoen artean, 2,6-di-tert-butil-hidroxitoluenoa (BHT, E-321) aipa daiteke [11]. Aztertu da haragiaren, kol tzaolioaren eta bakailao-gibel olioaren in vitro eta in vivo digestioetan BHTk duen eragina gertatutako lipidoen oxidazioan, baina emaitza kontrajarriak ikusi dira bere ahalmen antioxidatzaileari dagokionez [9, 12, 13]. Horien arrazoiak honako hauek izan daitezke: a) baldintza esperimental desberdi- https://doi.org/10.1387/ekaia.20863 185 Bakailao-gibel olio fresko eta oxidatuaren urdail-hesteetako in vitro digestioa: BSA eta BHTren propietate antioxidatzaileen eta azken honetatik eratorritako metabolitoen azterketa nak erabiltzea (urdaileko versus urdail-hesteetako digestioa), b) BHTren kontzentrazio desberdinak erabiltzea (20-10.000 mg/Kg jaki), edo c) laginen oxidazio-maila neurtzeko erabilitako metodologiak: PV, TBARS edo absorbantzia 234nm-tan (inespezifikoak) versus teknika kromatografikoak eta espektroskopikoak (espezifikoak). Gainera, lan horietako batean in vitro digestioan gertatutako BHTren degradazioa eta metabolitoen sorrera aztertu zen [9], oso interesgarria dena, kontuan izanda BHT-metabolito batzuek baldintza batzuetan toxikotasuna erakutsi dutela [11]. Alabaina, jaki gehienak ez daude lipidoz bakarrik osatuta, baizik eta beste osagai batzuez ere, adibidez, proteinaz. Gauzak horrela, proteinen presentziak elikadura-boloan eragin handia izan dezake lipidoen oxidazioan. Digestio-prozesuan, lipidoekin eta karbohidratoekin gertatzen den bezala, dietako proteinak hidrolizatu egiten dira, eta tamaina txikiko konposatu xurgagarri bihurtzen dira. Ondorioz, heste-lumenean hainbat funtzio dituzten peptido eta aminoazidoak aurkitu daitezke, esaterako, ahalmen antioxidatzailea dutenak [14]. Izan ere, aipatu behar da azken ikerketetan aurkitu dela proteina askoko zenbait jakiren in vitro digestioan askatutako peptidoek aktibitate antioxidatzailea zutela, adibidez, egositako arrautzetan [15] eta zamo arrunt arrainaren muskuluan [16]. Dena dela, azpimarratzekoa da azterlan horietan erabilitako metodologiak erradikal askeak neurtzen dituzten test kimikoak direla —Oxigeno-erradikalak absorbatzeko gaitasuna (ingelesez ORAC), 2,20-azino-bis(azido 3-etilbentzotiazolin-6-sulfonikoa) (ingelesez ABTS), 2,20-difenil-1-pikrilhidraziloaren testa (ingelesez DPPH), zeinen desabantaila eta mugengatik ez diren gai erakusteko aminoazidoen eta peptidoen eragina lipidoen oxidazio-mekanismoetan [17]—. Testuinguru honetan, ikerlan honek aztertzen du nolako efektua duten, alde batetik, BHT antioxidatzaileak eta, bestetik, behi-seroalbumina (BSA) proteinak, bakailao-gibel olio freskoaren eta oxidatuaren urdail-hesteetako in vitro digestioan gertatutako oxidazio erreakzioetan. Horretarako, digestio aurretik eta ondoren laginen buru-gunean dauden konposatu hegazkorrak analizatuko dira SPME-GC/MS teknikaren bidez. Horrek informazio handia emango du lipidoetatik sortutako oxidazio-konposatu sekundarioen gainean, ez bakarrik haiek identifikatzeko, baizik eta semi-kuantifikatzeko ere, lagina aldez aurretik kimikoki aldatzeko beharrik gabe (zeinek bermatzen duen emaitzen egiazkotasuna). Orobat aztertuko da ea digestio-prozesu honetan BHT-metabolitoak sortzen diren. 2. MATERIALAK ETA METODOAK 2.1. Hasierako olio laginak Bakailao-gibel olio freskoa (O) farmazia-bulego batean erosi zen. Olio mota hori aukeratu zen omega-3 azilo talde poliasegabeetan oso aberatsa 186 Ekaia, 2020, 38, 183-198 Bárbara Nieva-Echevarría, Encarnación Goicoechea, María D. Guillén delako, lehen aipatu bezala, eta, horrenbestez, azkarrago oxidatzeko joera duelako. Etiketak dioen bezala, olio horrek ez dauka gehigarririk. Bakailao gibel-olio oxidatua (Ox) lortzeko, erositako olio freskoa labe batean berotu zen 70 ºC-an 20 orduz (biltegiratze azeleratuaren egoera). Bi olio mota horiei (O, Ox) gehitu zitzaien, alde batetik, 2,6-di-tert-butil-hidroxitoluenoa (BHT) (Sigma-Aldrich, St. Louis, MO, AEB), eta, bestetik, behi-seroalbumina (BSA) proteina (Sigma-Aldrich). Olio freskoaren eta oxidatuaren hainbat azpilagini BHT gehigarri antioxidatzailea gehitu zitzaion, kontzentrazio hauetan: 20 mg/Kg olio (O1, Ox1), 200 mg/Kg olio (O2, Ox2) eta 800 mg/Kg olio (O3, Ox3). Azpimarratu behar da 1129/2011 Europako Araudiak olio jangarrietan ezartzen duen gehienezko BHT dosia 100 mg/Kg olio dela [18]. Era berean, olio freskoari eta oxidatuari BSA proteina ere gehitu zitzaien (1,3 g BSA: 0,5 g olio lagin) (O + BSA, Ox + BSA). Proteina:lipido proportzio hori aukeratu zen, arrain erdi-gantzatsuetan aurkitzen dena delako; adibidez, lupian (Dicentrarchus labrax). 1. irudia. Urdail-hesteetako in vitro digestioan erabilitako eredu estatikoaren eskema [19, 20]. 188 Ekaia, 2020, 38, 183-198 Bárbara Nieva-Echevarría, Encarnación Goicoechea, María D. Guillén 2.3. Digestatoen buru-gunearen azterketa Fase Solidoko Mikroerauzketa-Gas Kromatografia/ Masa Espektrometria teknikaren bidez (SPME-GC/MS) Fase Solidoko Mikroerauzketa (SPME). Digestato guztien buru-gunearen konposatu lurrunkorren erauzketa (0,5 g olio 10 mL-ko hari-tapoidun hodietan) automatikoki egin zen CombiPAL autosampler bat (Agilent Technologies, Santa Clara, CA, AEB) erabiliz. Erabilitako zuntza, zeina laginaren buru-gunean sartu zen eta han mantendu zen 50 ºC-an 60 minutuz orekara iritsi arte, Supelco enpresan (Sigma-Aldrich) erosi zen, eta DVB/CAR/PDMS polimeroarekin estalita zegoen (Dibinilbentzenoa/ karboxen/polidimetilsiloxanoa, 50/30 μm film-eko lodiera, 1 cm-ko luzera) [9, 21, 22]. Erauzketa-kondizio egokienak aukeratu ahal izateko, zuntz mota (polaritatea eta estalkiaren materialaren lodiera) eta erauzketa kondizioak (lagin eta buru-gunearen bolumena, erauzketa denbora eta tenperatura) aldagaiak aurretiaz aztertu ziren gure laborategian. Gas Kromatografia/ Masa Espektrometria (GC/MS). SPMEren bidez erauzitako konposatuak zituen zuntza 10 minutuz desorbatu zen GC7890A kromatografoaren injekzio portuan (splitless moduan 5 min-ko purgazio-denborarekin). Kromatrografo hori 5975C inert MSD masa selektiboen detektoreakin (Agilent Technologies) eta ChemStation programa duen ordenagailuarekin konektatuta dago. Erabilitako kromatografia-zutabea fused-silica capillary column zen (60 m-ko luzera × 0,25 mm-ko barruko diametro x 0,25 μm-ko lodiera, Agilent J & W Advanced Capillary GC Columns), zeina fase geldikorra apolar batez inguratuta zegoen (HP- 5MS, %5 fenil-metil-siloxano). Lan-kondizioak honako hauek ziren: labearen hasierako tenperatura 50 ºC-koa zen (5 min-ko mantentze-denbora) eta, ondoren, 290 ºC-ra berotu zen, 4 ºC/min-ko abiaduran. Interfasearen tenperatura 295 ºC-koa zen eta ioi-iturriaren eta kuadrupoloaren masa-analizagailuaren tenperaturak 230 ºC-an eta 150 ºC-an mantendu ziren, hurrenez hurren; gas-garraiatzale bezala, helioa erabili zen 18,611 psi presiotan; injektorea 250 ºC-an mantendu zen; masa-espektroak 70 eV-ko ionizazio-energian grabatu ziren; eta datu-lorpena Scan moduan egin zen (masa-espektroaren tartea: 40-tik 550-era m/z). Lehenengo desortzioaren ondoren, zuntza desortzio-baldintzara berriro eraman zen, garbitzeko asmoz. Konposatu-transferentzia arazoak (carry-over) saihesteko, prozesu bakoitzaren ondoren, zuntza CombiPAL autosampler-reko Fibre Cleaning and Conditioning Station-era eraman zen, 250 ºC-an beroketa jasatera 20 minutuz. Erreferentzia-lagin bat (hur-olio freskoa), zeinaren konposizioa ezaguna zen, aldizka analizatzen zen esperimentu honen benetako laginen artean, prozesu kromatografikoaren eta zuntzaren eraginkortasuna egiaztatzeko. Konposatu gehienak Sigma-Aldrich enpresan erositako patroi komertzialak erabiliz identifikatu ziren. Patroirik ez zegoen kasuetan, erabilitako https://doi.org/10.1387/ekaia.20863 189 Bakailao-gibel olio fresko eta oxidatuaren urdail-hesteetako in vitro digestioa: BSA eta BHTren propietate antioxidatzaileen eta azken honetatik eratorritako metabolitoen azterketa identifikazio-irizpidea izan zen lortutako masa-espektro ez-ezagunak literatura zientifikotik lortutakoekin alderatzea [23, 24] edota masa-espektroen liburutegi komertzial batekoekin (%85a baino kointzidentzia handiagoa) (Wiley W9N08, Mass Spectral Database of the National Institute of Standards and Technology-NIST). Buru-guneen osagaien semi-kuantifikazioa konposatu bakoitzaren masa-espektroaren oinarrizko erpina (base peak) zati 106 egitean oinarritu zen. Nahiz eta konposatu bakoitzaren kromatografia-erantzun faktorea ezberdina izan, egindako azalera-zenbaketa (area counts) erabilgarria da konposatu bakoitzak lagin ezberdinetan dituen ugaritasunak alderatzeko. 2.4. Analisi estatistikoa Laginen emaitzen artean aurkitutako desberdintasunak estatistikoki esanguratsuak diren jakiteko, faktore bakarreko bariantza-analisia (ANOVA, Analysis of Variance) eta Tukey b testa aplikatu ziren (p 190 Ekaia, 2020, 38, 183-198 Bárbara Nieva-Echevarría, Encarnación Goicoechea, María D. Guillén dail-hesteetako in vitro digestioan sortutako oxidazio-produktu sekundario lurrunkorrak. 3.1. BHTren eta BSAren efektua bakailao-gibel olio fresko eta oxidatuaren in vitro digestioan gertatutako lipidoen oxidazioan Analizatutako digestato guztien buru-gunean hainbat motatako oxidazio-konposatu sekundarioak aurkitu dira, kasurako, aldehidoak, zetonak, alkoholak eta furanoen eratorriak. Guztira 90 konposatu identifikatu dira (ikusi 2. taula). Konposatu horien ugaritasun-datuen gainean egindako Osagai Nagusien Analisiaren (ONA) emaitza grafikoak 2. irudian ematen dira. Irudiko a) atalean ikusten denez, lehenengo eta bigarren osagaiek bariantza osoaren %84,4 eta %6,35 azaltzen dute, hurrenez hurren. Bakailao-gibel olio oxidatuaren digestato guztiak lehenengo osagai nagusiaren alde negatiboan daude (DOx, DOx1-3, DOx + BSA) eta olio freskoaren lagin guztiak lehenengo osagai nagusiaren alde positiboan (DO, DO1-3, DO + BSA). Aldi berean, proteinarik gabeko digestato guztiak bigarren osagai nagusiaren alde negatiboan daude (DO, DO1-3, DOx, DOx1-3) eta BSA proteina dutenak bigarren osagai nagusiaren alde positiboan (DO + BSA, DOx + BSA). Laginen arteko bereizketa hori posible da sortutako oxidazio-konposatu sekundarioen ugaritasunengatik, 2. irudiko b) atalean ikusten den bezala, non ONAren aldagaien irudikapena ematen den. Espero zen bezala, oxidazio-konposatuak korrelazionatuta daude batik bat digeritu baino lehen jada oxidatuta zeuden digestatoekin, hau da, bakailao-gibel olio oxidatua zutenekin. Dena den, digestioan zehar lagin horietan lipidoen oxidazio-erreakzioaren hedatzea desberdina izan da, eta horregatik oxidazio-maila desberdinetara iritsi dira: DOx > DOx1 > DOx2 > DOx3 > DOx + BSA (begiratu haien kokapena 2a irudian). Alegia, alde batetik, in vitro digestioan BHTak efektu antioxidatzailea izan du, bere kontzentrazioarekin erlazionatuta (zenbat eta kontzentrazio altuagoa, orduan eta efektu nabariagoa), eta bestetik, ikerlan honen baldintzetan BSA proteinak ere efektu antioxidatzailea izan du, BHTrena baino askoz agerikoagoa. Hala ere, kontuan izan behar da proteinarekin digeritutako laginetan oxidazio-konposatuen ugaritasun murriztuak izan daitezkeela, bai oxidazioaren aurrerapen txikiago batengatik, bai oxidazio-konposatu desberdinek (karboniloak nagusiki) proteinarekin gertatzen diren erreakzioengatik. 192 Ekaia, 2020, 38, 183-198 Bárbara Nieva-Echevarría, Encarnación Goicoechea, María D. Guillén 2. irudia. Digestatoen buru-gunean identifikatutako oxidazio-konposatu lurrunkorren ugaritasunekin egindako Osagai Nagusien Analisia (ONA). a) Digestatoen ONAren irudikapena eta b) ONAren aldagaien irudikapena (aldagaien zenbakiak bat datoz 2. taulan agertzen direnekin). *: laginaren errepikapena. https://doi.org/10.1387/ekaia.20863 193 Bakailao-gibel olio fresko eta oxidatuaren urdail-hesteetako in vitro digestioa: BSA eta BHTren propietate antioxidatzaileen eta azken honetatik eratorritako metabolitoen azterketa Bakailao-gibel olio freskoaren digestatoei dagokienez, 2. irudiko a) atalean ikusten den bezala, eta espero zen bezala, haien oxidazio-maila bakailao-gibel olio oxidatuaren digestatoena baino askoz baxuagoa da. In vitro digestioan zehar olio freskoaren digestatoak oxidazio-maila desberdinetara iritsi dira: DO > DO1 > DO2 > DO3, DO + BSA. Lagin horietan ere BHTak efektu antioxidatzailea dauka, kontzentrazioarekin erlazionatuta eta olio oxidatuaren digestatoetan baino nabariagoa (begiratu 2a irudia eta konparatu DOx eta DOx1-3-en arteko distantzia txikia, DO eta DO1-3-en arteko distantzia handiagoarekin). Gainera, azpimarratu behar da DO + BSA digestatoen oxidazio-maila eta DO3 digestatoena oso antzekoak direla, zeinek agerian uzten duen olio freskoen laginetan BSA proteinak ere efektu antioxidatzailea izan duela, baina ez dela izan olio oxidatuetan bezain nabaria (konparatu 2a irudian DOx + BSA eta DOx3 digestatoen arteko distantzia handia, eta DO + BSA eta DO3 digestatoen artekoa; azken bi horiek 2a irudiko lehenengo osagai nagusian ia kokapen bera dute). 3.2. Bakailao-gibel olio fresko eta oxidatuaren in vitro digestioan zehar gertatutako BHTren murrizketa Ezaguna da konposatu antioxidatzaile batek lipidoen oxidazioa saihesten duenean bere estruktura bera oxidatzen dela eta, ondorioz, degradatzen dela, hainbat eratorritako metabolito sortuz. Behin antioxidatzaile baten kantitate osoa degradatuta, horrek jada ez dauka efektu antioxidatzailerik eta, hortaz, lipidoen oxidazioa mugarik gabe aurrera joaten da. Gauzak horrela, digestioaren ondoren zenbat eta degradatu gabeko antioxidatzaile kantitate handiagoa aurkitu, orduan eta txikiagoa oxidazioaren hedatzea. 3. irudian erakusten dira aurkitutako BHTren ugaritasunak digestato guztietan. Hitz batez, BHTren kontzentrazio berdineko laginak elkarren artean konparatzen badira (1, 2, 3), olio freskoaren digestatoetan BHTren ugaritasun handiagoak aurkitu dira, olio oxidatuaren digestatoekin konparatuta. Horrek adieraziko luke oxidazio-erreakzioak gehiago aurreratzen direla olio oxidatuaren digestioan zehar olio freskoaren digestioan baino. 194 Ekaia, 2020, 38, 183-198 Bárbara Nieva-Echevarría, Encarnación Goicoechea, María D. Guillén 3. irudia. BHTren ugaritasuna (azalera-zenbaketa zati 106-tan adierazita) hurrengo digestatoen buru-guneetan: digeritutako bakailao-gibel olio fresko eta oxidatua, 20 mg/kg olio (DO1, DOx1), 200 mg/Kg olio (DO2, DOx2) eta 800 mg/Kg olio (DO3, DOx3) BHTrekin aberastuta. 4. irudia. BHTren metabolito lurrunkorren ugaritasunak (azalera-zenbaketa zati 106-tan adierazita) hurrengo digestatoen buru-espazioan: digeritutako bakailao-gibel olio freskoa eta oxidatua, 20 mg/kg olio (DO1, DOx1), 200 mg/Kg olio (DO2, DOx2) eta 800 mg/Kg olio (DO3, DOx3) BHTrekin aberastuta. https://doi.org/10.1387/ekaia.20863 195 Bakailao-gibel olio fresko eta oxidatuaren urdail-hesteetako in vitro digestioa: BSA eta BHTren propietate antioxidatzaileen eta azken honetatik eratorritako metabolitoen azterketa 3.3. BHTtik eratorritako metabolito lurrunkorren presentzia Lehen azaldu bezala, BHTak antioxidatzaile moduan jokatzen badu lipidoen oxidazioa atzeratzeko, bere burua oxidatzen da, eta zenbait metabolito sortu. Digestato guztietan lau BHT-metabolito aurkitu dira: 2,6-di-tert-butil-4-hidroxi-4-metil-2,5-ziklohexadien-1-ona (BHT-OH), 2,6-di-tert-butil-2,5-ziklohexadien-1,4-diona (BHT-Q), 3,5-di-tert-butil-4hidroxi-benzaldehidoa (BHT-CHO) eta 2,6-di-tert-butil-4-metilene-2,5-zi- klohexadien-1-ona (BHT-QM). Lau metabolito horien ugaritasunak handiagoak dira olio oxidatuaren digestatoetan olio freskoaren digestatoetan baino (DO1x > DO1, DO2x > DO2, DO3x > DO3). Emaitza hori bat dator lehen azaldutakoarekin BHTren presentziaren gainean digestatoetan (ikusi 3. irudia). Azpimarratzekoa da DOx2 eta DOx3 digestatoetan, non BHTren degradazio nabaria ikusi den (begiratu 3. irudia), sortutako metabolito nagusia BHT-OH izan dela. Sistema biologikoetan BHT-metabolito hauen sorrerarako proposatutako mekanismoak 5. irudian laburtzen dira [11]. Ikusi da nola BHT-CHO, BHT-Q eta BHT-QM metabolitoak azido desoxirribonukleikoaren (DNA) in vitro zatiketa eragiteko gai diren [26]. Kalte horren intentsitatearen eta zelularen konpontzeko ahalmenaren arabera, kartzinogenesi-arriskua desberdina izango da. Dena den, azpimarratu behar da metabolito hauen ugaritasunak oso txikiak direla. Hala ere, ikerketa gehiagoren beharra dago haien kontzentrazio absolutua kalkulatzeko, bai eta azken horiek osasunaren ikuspuntutik kezkagarriak izan litezkeela jakiteko ere. 5. irudia. Sistema biologikoetan proposatutako BHTren oxidazio-prozesuak eta horien ondorioz sortutako metabolitoak [11].
