Jon Zarate: “Terapia aurreratuko medikamentuek gaixotasun konplexuak tratatzeko balio dute” #Zientzialari (165) Teknologia biofarmazeutikoak tratamendu pertsonalizaturako terapia aurreratuko medikamentuak sortzea du helburu. Medikamentu hauek sortzeko teknologia berritzaileak erabiltzen dira, hala nola, mikrofluidika, nanoteknologia eta mikropartikulen teknologia, 3D bioinprimaketa edo edizio genetikoa dira esanguratsuenak. Terapia aurreratuko medikamentuek farmako konbentzionalen printzipio aktiboak izan ordez, zelula, ehun edo gene batean oinarritutako medikamentu konplexuak dira. Oro har, terapia zelularrerako edo genikorako erabiltzen dira eta hainbat gaixotasun tratatzeko dira egokiak; esaterako, fibrosi kistikoa bezalako gaixotasun monogenikoak edo faktore anitzek eragiten duten hesteetako hanturazko gaitza. Estrategia terapeutiko berritzaileei buruz eta teknologia farmazeutikoari buruz gehiago jakiteko, UPV/EHUko Farmazia Fakultateko NanoBioCel ikerketa-taldeko Jon Zaraterekin bildu gara. “Zientzialari” izeneko atal honen bitartez zientziaren oinarrizko kontzeptuak azaldu nahi ditugu euskal ikertzaileen laguntzarekin.
