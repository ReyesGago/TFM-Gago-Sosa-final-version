10. KASU KLINIKOA 41 urtetako emakume bat ospitaleratzen da hiru eguneko iraupeneko sukar koadro bategatik eta eztul lehorragatik. Bere hasierako sintomek eboluzionatzen dute zefalea-koadro baterantz, mialgiarantz eta pazientearen nahasmenerantz. Pazientearen aurrekari pertsonalak arruntak dira, azken 15 urteetan zehar erretzaile bizia izan dela izan ezik. Duela gutxi lan egiten hasi da etxe-erreformen zentro batetan, ur-sistema eta spa erakusketa zonan. AZTERKETA FISIKOA Tenperatura: 40,3 Â°C Pultsoa: 88/min Arnas maiztasuna: 40/min Arteria-presioa: 110/60 mmHg Miaketa fisikoa: ikuskapenak gaixo-aspektudun paziente bat erakusten du, estertore inspiratorioekin. Eztula aurkezten du, karkaxa biguneko kantitate urriarekin IRUDI-AZTERKETA Torax-erradiografiak beheko lobuluetan aldebiko infiltratu interstizialak erakusten ditu Aldebiko infiltratu interstizialak Diagnostiko-diferentziala eta inklusio-erizpideak. Azaldu prozedura osoa: lagina ateratzen denetik identifikazioa lortu arte, probak eta emaitzen interpretazioak barne. Azaldu laburki zeintzuk diren identifikatutako mikroorganismoaren ezaugarri garrantzitsuenak. Batez ere, infekzio honekin erlazionatuz. Azaldu eta arrazoitu zein/zeintzuk izango lirateke tratamendu egokienak.
