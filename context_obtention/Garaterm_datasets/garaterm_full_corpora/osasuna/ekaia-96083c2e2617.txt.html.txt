26 Ekaia, 2022, 42, 25-47 Ane Barreras, Irati Rodilla, Aitziber Mendiguren 1. SARRERA Amerikako Psikiatria Elkartearen Buruko Nahasteen Diagnostiko eta Estatistika Eskuliburuaren (DSM-5) arabera, loezinak loak hartzeko edo mantentzeko zailtasunari, espero baino lehenago esnatzeari edo indarberritzailea ez den loari egiten dio erreferentzia. Sintoma horiek gutxienez hiru hilabetean zehar astero hiru gautan agertu behar dira. Gainera, lo-alterazioak edo ondoriozko biharamuneko nekeak hondatze kliniko esanguratsua eragin behar du inguru sozialean, lan inguruan edo eguneroko funtzionamenduan. DSM-5en arabera loezina bi taldetan sailkatzen da: erritmo zirkadianoen lo-esnatzeen asaldurak (loaldi atzeratuaren sindromea, loaldi aurreratuaren sindromea, lan txandekin lotutako loezina edo loezin ezzehaztua) eta ez-REM loaren esnatze asaldurak (somnanbulismoa, gaueko ikarak, hanka geldiezinen sindromea edo amesgaiztoak) [1]. Biztanleen % 10ek loezinaren irizpideak betetzen ditu eta, askotan, hilabete zein urteetan zehar luzatu daitekeen gaixotasuna da [2]. Loezinaren tratamenduari dagokionez, bi aukera bereiz daitezke: neurri ez-farmakologikoak (neurri higieniko dietetikoak eta terapia psikologikoak) [3, 4] eta bestetik, farmakoterapia. Farmakorik erabilienak bentzodiazepinak eta Z-hipnotikoak dira. Horien eragina, garuneko GABA hartzaileen bidez gertatzen da eta horrela, loaren egitura aldatzen dute [5]. Hala ere, farmako horiek epe luzera ez dira gomendagarriak eragin desiragaitz ugari dituztelako, hala nola aurreranzko amnesia, menpekotasuna eta tolerantzia [6]. Loezinerako erabili daitezkeen beste farmako multzoek (antihistaminikoak, antidepresiboak edo antipsikotikoak) ere eragin kaltegarriak dituzte eta pazienteen artean aldakortasun handia dago eraginkortasunari dagokionez [7]. Azken urteotan farmako berriak merkaturatu dira; horien artean, melatonina. Melatonina guruin pinealak jariatutako hormona da eta haren sintesia iluntasunak indartu eta argiak inhibitzen du. Hipofisi eta nukleo suprakiasmatikoko MT1 eta erretinako MT2 hartzaileak lotzen dituenez, neuronen inhibizioa, funtzio neurokonduktualen gutxitzea eta logura eragiten ditu [8, 9]. Hortaz, melatoninak lo-esnatze zikloa eta erritmo zirkadianoa arautzen ditu [10], eta horregatik loezina tratatzeko farmako gisa erabiltzen hasi da. Loezina arintzeko farmakoek duten eragina aztertzeko egiten diren ikerketetan neurri objektiboak (polisomniografia adibidez) zein galdetegi, eskala edo egunerokoak erabiltzen dira. Loaren kalitatea neurtzeko, ikerketa askotan Leeds Sleep Evaluation Questionnaire (LSEQ) eskala erabili izan da. LSEQk loak hartzeko erraztasuna, lo-kalitatea, esnatzean gertatzen den ajea eta biharamuneko alerta maila eta jokabidea neurtzen ditu [11]. Bestetik, loaren asaldura orokorra neurtzeko Pittsburgh Sleep Quality Index (PSQI) eskala erabiltzen da. PSQIk 7 parametro aztertzen ditu; lo-kali- https://doi.org/10.1387/ekaia.22913 27 Melatoninaren eraginkortasuna loezina arintzeko: saio klinikoen berrikusketa sistematikoa tate subjektiboa, lo-latentzia, lo-denbora osoa, lo-efizientzia, lo-asaldurak, loa hobetzeko medikazioaren erabilera eta eguneko disfuntzioa [12]. Multiple Sleep Latency Test (MSLT) eskalak lo-latentzia (loak hartzeko erraztasuna eta modua) neurtzea du helburu [13]. ostera, Leeds Psychomotor Test (LPT) eskala alderdi objektiboak (nerbio sistema zentralaren eszitazio maila eta integrazio potentziala) eta errendimendu psikomotorra neurtzeko baliogarria da [14]. Global Vigor and Affect (GVA) eskalak, aldiz, kemena eta arazeria aztertzen ditu. Eskala hori jet lag eta lo-gabetzerako erabilgarria da [15]. Lo-egunerokoak, lo-kalitatea, lo-latentzia eta egunean zeharreko kalitatea neurtzeko baliogarriak dira. Azkenik, eskala bisual analogoak (VAS) alderdi subjektiboak neurtzeko erabiltzen dira, adibidez, lo-kalitatea [16]. ongizatea eta bizi-kalitatea neurtzeko, World Health organisation-5 (WHo-5) eskala erabil daiteke, hau da, Munduko osasun Erakundeak proposatutako galdetegia. Umore positiboa, lasaitasuna, erlaxazioa eta energia maila, loaren kalitatea eta eguneko interes orokorrak neurtzen ditu [17]. Clinical Global Scale (CGI) eskalaren bidez, aldiz, pazienteak orokorrean pairatutako hobekuntza klinikoa neurtzen da [17]. Azkenik, Tyrer galdetegiak tratamendua kentzearen efektuak aztertzen ditu [18]. 2. HIPoTESIA ETA HELBURUA Loezinaren tratamendurako erabilitako farmako ohikoenek eragin desiragaitz ugari dituzte eta epe laburrean erabili behar dira [6]. Azken urteotan loezina tratatzeko beste aukera farmakologikoak erabiltzen hasi dira, melatonina kasu. Melatonina 2011. urtean onartu zen farmako gisa eta 55 urtetik gorako pertsonengan lehen mailako loezina tratatzeko merkaturatuta dago, epe laburrean eta monoterapian [19]. Hala ere, azken urteotan melatonina adin guztietako pazienteengan eta loezin arazo desberdinak tratatzeko erabilia izan da. Gaur egun, melatonina dosi desberdinak dituzten produktu ugari daude merkaturatuta eta horien salmenta biziki handitu da, nahiz eta argi ez dagoen erabilera zabal hori ebidentzian oinarrituta dagoen. Horregatik, gure helburua adin guztietako pazienteengan gaixotasunekin erlaziorik ez zuen loezina arintzeko melatoninak duen eraginkortasuna aztertzea izan da. Horretarako, plazeboarekin kontrolatutako zorizko esleipenezko saio klinikoen berrikusketa sistematikoa egin da. 3. MATERIALA ETA METoDoAK 3.1. Bilaketa-estrategia Artikuluen bilaketa 2017ko abenduan egin zen. Entsegu klinikoen bilaketa egiteko bost datu-base erabili ziren: Pubmed, Askmedline, Tripdata- 28 Ekaia, 2022, 42, 25-47 Ane Barreras, Irati Rodilla, Aitziber Mendiguren base, Clinical Trials eta Cochrane. Bilaketa sakona egiteko asmoz, finkatutako helburuen hitz-gako posibleen zerrenda prestatu zen PICo metodoan oinarrituta, eta honako lau atal hauek bereizi ziren: — P (Population, Populazioa): aztertu nahi ditugun pazienteen ezaugarriak, hau da, gaixotasunekin erlaziorik ez duen loezina duten adin guztietako pazienteak. — I (Intervention, Esku-hartzea): aztertuko dugun tratamendua, hau da, melatonina. — C (Comparison, konparaketa): beste tratamendu batekin konparaketa egitea, hau da, plazeboarekin konparatzea. — o (outcome, Emaitzak): aztertu nahi ditugun eraginetarako neurketa mota, hau da, lo-denbora, lo-kalitatea edo erlazionatutako aldagaiak. Azaldutako lau atal horietako bakoitzerako termino askeak (T) eta Pubmed-eko MeSH terminoak (MT) erabili ziren. Termino hauek «oR» lokailuarekin lotu genituen PICoren atal bakoitzerako eta gero «AND» lokailuaren bidez erlazionatu genituen PICoren lau atalak (ikus 1. irudia). Pubmed-en aipamen gehien zituzten terminoak aukeratu genituen beste datu-baseetan bilaketa egiteko. Horrela, Clinical Trials eta Cochrane-n kasuan bilaketa zuzenean egin zen «sleep disorder», «melatonin» eta «sleep time» terminoak «AND» lokailuarekin konbinatuz. Azkenik, Askmedline eta Tripdatabase-n kasuan, zuzenean datu-basean egin zen bilaketa PICo erabiliz. Horretarako «sleep disorder» (populazioa), «melatonin» (esku-hartzea), «placebo» (konparaketa) eta «sleep time» (emaitzak lortzeko neurketa motak) erabili ziren (ikus 2. irudia). 3.2. Artikuluak aukeratzeko eta baztertzeko irizpideak Melatoninak loezina arintzeko eraginkortasuna zuen aztertzeko, plazeboarekin kontrolatutako zorizko esleipenezko entsegu klinikoak aukeratu genituen. Ez genuen saioetan erabilitako neurketa metodorik, eskalarik zein prozedurarik zehaztu. Era berean, tratamenduaren iraupenean, pazienteen ezaugarrietan, artikuluen argitaratze urtean eta loezin motetan ez genuen mugarik jarri. Baztertu genituen animaliengan egindako ikerketak, ingelesez ez zeudenak, melatonina ez zen beste tratamendu bat aztertzen zutenak, loezinaren gaineko eragina aztertzen ez zutenak, melatoninaren beste eraginak aztertzen zituztenak, loezina ez zuten pazienteak aztertzen zituztenak, loezinaz gain beste gaixotasun bat pairatzen zuten pazienteak sartzen zituztenak, melatoninaz gain beste tratamendu bat erabiltzen zutenak, zorizko esleipenezko entsegu klinikoak ez zirenak eta melatonina plazeboarekin alderatzen ez zituztenak. https://doi.org/10.1387/ekaia.22913 29 Melatoninaren eraginkortasuna loezina arintzeko: saio klinikoen berrikusketa sistematikoa 1. irudia. Pubmed datu-basean erabilitako bilaketa-estrategia eta -iragazkiak. 30 Ekaia, 2022, 42, 25-47 Ane Barreras, Irati Rodilla, Aitziber Mendiguren https://doi.org/10.1387/ekaia.22913 31 Melatoninaren eraginkortasuna loezina arintzeko: saio klinikoen berrikusketa sistematikoa 2. irudia. Clinical Trials, Askmedline, Tripdatabase eta Cochrane datu-baseetan erabilitako bilaketa-estrategia eta -iragazkiak. 32 Ekaia, 2022, 42, 25-47 Ane Barreras, Irati Rodilla, Aitziber Mendiguren Pubmed eta Cochrane-en kasuan, artikuluak bilatzeko orduan iragazki hauek aplikatu ziren: «Humans» (gizakiengan egindako ikerketak biltzeko), «English» (ingelesez zeuden artikuluak aukeratzeko) eta «Randomized Controlled Trial» (zorizko esleipenezko entsegu klinikoak eskuratzeko). Askmedline-n kasuan, iragazki moduan «Randomized Controlled Trial» bakarrik aplikatu zen. Azkenik, Clinical Trials-en kasuan iragazkiak honako hauek izan ziren: ikerketek emaitzak edukitzea, ikerketak argitaratuta egotea eta I-IV faseak barneratzea (ikus 1. irudia eta 2. irudia). 3.3. Artikuluen kalitatearen balorazioa Entsegu klinikoen metodologiaren kalitatea neurtzeko munduan gehien erabiltzen den JADAD eskala edo oxford eskala erabili zen [20]. Eskala honek alborapenekin erlazionatutako alderdi ezberdinak hartzen ditu kontuan eta galdetegi arina, erraza eta balioztatua da. Funtsean, hurrengo bost galdera hauei erantzutean datza: 1. Zorizko esleipenezko ikerketa da? 2. Aleatorizazio-metodoa deskribatzen da eta berau egokia da? 3. Itsu bikoitzeko ikerketa da? 4. Itsutze metodoak erabiltzen dira eta horiek egokiak dira? 5. Ikerketan zehar gertatutako galerak eta atzera egiteak deskribatzen dira? Galdera hauen erantzunen arabera, JADAD eskalak entsegu klinikoak 0-5 puntuazioen artean sailkatzen ditu: puntuazioa ≥ 3 bada saioak kalitate altua duela ondorioztatzen da eta https://doi.org/10.1387/ekaia.22913 33 Melatoninaren eraginkortasuna loezina arintzeko: saio klinikoen berrikusketa sistematikoa Beraz, bost datu-baseak batuta, guztira 528 artikulu eskuratu genituen. 528 artikuluetatik artikulu batzuk baztertu genituen, aukeratzeko irizpideak betetzen ez zituztelako. Artikuluak kanpoan uzteko arrazoiak 3. irudian azaltzen dira. 3. irudia. Artikuluak baztertzeko prozeduraren laburpen algoritmoa. 4.2. Artikuluen kalitatearen balorazioa: JADAD eskala Aukeratutako 11 artikuluen kalitatearen azterketa egin genuen JADAD eskalaren bidez. Aztertutako artikulu guztiak onartuak izan ziren lortutako puntuazioa ≥ 3 izan zelako (ikus 1. taula). 34 Ekaia, 2022, 42, 25-47 Ane Barreras, Irati Rodilla, Aitziber Mendiguren 1. taula. Artikuluen kalitatearen balorazio taula JADAD eskala erabiliz. Zorizko esleipena? Aleatorizaziometodoa? Itsu bikoitzekoa? Itsutzemetodoak? Galerak? Puntuazioa 1 Bai Ez Bai Ez Bai 3 2 Bai Ez Bai Ez Bai 3 3 Bai Ez Bai Ez Bai 3 4 Bai Bai Bai Bai Bai 5 5 Bai Ez Bai Bai Bai 4 6 Bai Ez Bai Bai Bai 4 7 Bai Bai Bai Bai Bai 5 8 Bai Bai Bai Bai Bai 5 9 Bai Bai Bai Bai Bai 5 10 Bai Ez Bai Bai Bai 4 11 Bai Bai Bai Bai Bai 5 4.3. Melatoninaren eraginkortasunaren azterketa: artikuluen emaitzak 11 artikuluk barneratze eta kanporatze irizpideak bete zituzten eta kalitate onekoak ziren JADAD eskalaren arabera. Laginaren tamaina oso aldakorra izan zen; entsegurik txikienak 10 paziente hautatu zituen eta handienak, berriz, 791. 10 azterlanek gizonak eta emakumeak barne hartu zituzten, eta batek emakumeak soilik. 5 entseguk diseinu gurutzatua erabili zuten, hau da, talde bakoitzak lehenengo esku-hartze bat (melatonina edo plazebo) jaso zuen eta gero bestea. Aztertutako melatonina-dosiei dagokienez, txikiena 0,1 mg-koa izan zen eta handiena 6 mg-koa. Loezina arintzeko melatoninak zuen eraginkortasuna aztertzeko metodoak era askotakoak izan ziren, baina erabilienak polisomnografia, lo-egunerokoak eta lo-erregistroak izan ziren. Aztertutako 11 entseguetatik, 2 ikerlanek ez zuten aurkitu loezinean hobekuntzarik melatonina hartu ondoren. 8 entseguk loaren kalitatearekin edo kantitatearekin lotutako parametroetan hobekuntza esanguratsuak aurkitu zituzten. Azkenik, entsegu batek melatoninak gaueko barneko melatoninaren mailarik gorena aurreratzen zuela ikusi zuen, baina loan aldaketarik eragin gabe. Aztertutako azterlanen ezaugarri guztiak 2. taulan biltzen dira. https://doi.org/10.1387/ekaia.22913 35 Melatoninaren eraginkortasuna loezina arintzeko: saio klinikoen berrikusketa sistematikoa 2. taula. Artikuluen ezaugarriak. Egilea eta urtea; herrialdea Laginaren tamaina eta ezaugarriak Esku-hartzea, faseak/taldeak eta iraupena Aldagaiak Emaitza nagusiak (1) Almeida Montes et al. (2002); Mexiko N = 10 Loezin mota: Insomnio primarioa DSM-IVren arabera. Batez besteko adina: 50 urte. % 60 gizon eta % 40 emakume. Melatonina 0,3 mg (N = 10) edo 0,1 mg (N = 10). Faseak: — 7 egun: melatonina 0,3 mg. — 7 egun: melatonina 0,1 mg. — 7 egun: plazeboa. — Garbiketa: 7 eguneko tratamendu bakoitzaren artean 5 egunetan plazeboa. Iraupen osoa: 31 egun. Aldagai nagusiak: polisomniografia (lo-fase bakoitzean gertatutako iratzartzeak, iratzartzeen kopuru osoa, iratzartzeen iraupen osoa, lo-fase bakoitzaren iraupena, lo-denbora osoa, lo-fase bakoitzerako lo-latentzia, REM eta ez-REM zikloen batezbesteko iraupena eta lo-efizientzia neurtzeko) eta lo-erregistroak eta eskala analogo bisualak (VAS) (lo-kantitate eta kalitate subjetiboa neurtzeko). Polisomnografiaren bidez aztertutako lo-parametroetan, esnatze orduan, lo-latentzian, iratzartzeen kopuruan, lo-denbora osoan eta lokalitatean ez zen ezberdintasun esanguratsurik aurkitu hiru tratamenduen artean. (2) James et al. (1998); Estatu Batuak N = 24 Loezin mota: Larrialdietako gaueko lan txandekin erlazionatutako insomnioa. Adina: 20 eta 41 urte bitartean. Gizon eta emakumeak. Melatonina 6 mg. Faseak: — Ziklo bakoitza: 4 eta 6 gau bitartean. — Bi ziklo: melatonina 6 mg (N = 24). — Bi ziklo: plazeboa (N = 24). Iraupen osoa: 10 aste. Aldagai nagusiak: lo ohituren egunerokoak (lo-latentzia, lokartze denbora, esnatze ordua, iratzartzeak, lo-efizientzia eta lo-denbora osoa neurtzeko) eta eskala analogo bisualak (lo-kalitatea neurtzeko). Bigarren mailako aldagaiak: lan karga neurtzeko eskalak (esfortzu mentala, estresa eta partizipazio emozionala neurtzeko) eta VAS eskala (tratamendu osteko egoera animikoa eta laneko portaera aztertzeko). Melatoninak egunean zehar lo egitean gertatzen ziren iratzartzeen kopurua murriztu zuen, plazeboarekin konparatuta (P 36 Ekaia, 2022, 42, 25-47 Ane Barreras, Irati Rodilla, Aitziber Mendiguren Egilea eta urtea; herrialdea Laginaren tamaina eta ezaugarriak Esku-hartzea, faseak/taldeak eta iraupena Aldagaiak Emaitza nagusiak (3) kunz et al. (2004); Alemania N = 14 Loezin mota: REM fase laburrarekin erlazionatutako insomnioa. Batezbesteko adina: 50 urte. % 64,29 gizon eta % 35,71 emakume. Melatonina 3 mg. Faseak: — 1. fasea: melatonina 3 mg edo plazeboa 4 astean zehar. — Garbiketa fasea: 3-5 egun bitartean. — 2. fasea: aurreko fasean melatonina jaso zutenek plazeboa jasotzen dute eta plazeboa jaso zutenek melatonina 4 astean zehar. Iraupen osoa (batez bestekoa): 60 egun. Aldagai nagusiak: polisomniografia (REM fasearen portzentajearen aldaketa, REM fasearen latentzia, lo-denbora osoa, lo-efizientzia, iratzartzeen kopurua eta ez-REM loa neurtzeko), CGI (hobekuntza klinikoa neurtzeko), PSQI (egunean zeharreko disfuntzioa neurtzeko) eta melatoninaren efektuen iraupena. Melatoninak, plazeboarekin alderatuta, REM fasearen ehunekoa, loaren jarraitasuna, egoera klinikoa eta egunean zeharreko disfuntzioa hobetu zituen (P https://doi.org/10.1387/ekaia.22913 37 Melatoninaren eraginkortasuna loezina arintzeko: saio klinikoen berrikusketa sistematikoa Egilea eta urtea; herrialdea Laginaren tamaina eta ezaugarriak Esku-hartzea, faseak/taldeak eta iraupena Aldagaiak Emaitza nagusiak (5) Lushington et al. (1997); Australia N = 22 Loezin mota: % 54,55 mantentze insomnioa eta % 45,45 insomniorik eza. Batez besteko adina 65,2 urte eta guztiak emakume postmenopausikoak. Melatonina 5 mg. Faseak: — Melatonina 5 mg (N = 22). — Plazeboa (N = 22). Iraupena: 7 egun. Aldagai nagusiak: MSLT eskala (lo-latentzia neurtzeko) eta GVA eskala (egunean zeharreko kemena eta arazeria neurtzeko). Melatoninak lo-latentzia laburtu zuen plazeboarekin alderatuta (P 38 Ekaia, 2022, 42, 25-47 Ane Barreras, Irati Rodilla, Aitziber Mendiguren Egilea eta urtea; herrialdea Laginaren tamaina eta ezaugarriak Esku-hartzea, faseak/taldeak eta iraupena Aldagaiak Emaitza nagusiak (7) Mundey et al. (2005); Estatu Batuak N = 13 Loezin mota: Lo-fase atzeratuaren sindromea. Batez besteko adina 28,15 urte. % 61,54 gizon eta % 38,46 emakume Melatonina 0,3 mg edo 3 mg. Faseak eta taldeak: — Fase basala: 7 egun tratamendurik gabe. — 1. fasea: melatonina 0,3 mg (N = 5), melatonina 3 mg (N = 4) edo plazeboa (N = 4) 2 astetan zehar. — 2. fasea: melatonina edo plazeboa aurreko fasean baino ordu bete lehenago 2 astean zehar. — Tratamendu osteko ebaluazioa: 7 egun. Iraupen osoa: 6 aste. Aldagai nagusiak: Gaueko melatonina endogenoaren maila gorena (Dim Light Melatonin onset, DLMo) mailak listuan eta lo-egunerokoak (esnatze ordua, lo-hasiera, iratzartzeak gauean zehar, lo-den- bora osoa, lo-latentzia eta lo-efizientzia neurtzeko). Melatoninaren bi dosiek DLMo mailak lortzeko denbora aurreratu zuten plazeboarekin konparatuta (P https://doi.org/10.1387/ekaia.22913 39 Melatoninaren eraginkortasuna loezina arintzeko: saio klinikoen berrikusketa sistematikoa Egilea eta urtea; herrialdea Laginaren tamaina eta ezaugarriak Esku-hartzea, faseak/taldeak eta iraupena Aldagaiak Emaitza nagusiak (9) Spitzer et al. (1999); Estatu Batuak N = 257 Loezin mota: Jet lag sindromea. Batez besteko adina 44 urte. % 79 gizon eta % 21 emakume. Melatonina 0,5 mg edo 5 mg oheratzean. Melatonina 0,5 mg ordutegi aldakorrean. Taldeak: — Melatonina 5 mg oheratzean 6 egunetan (N = 70). — Melatonina 0,5 mg oheratzean 6 egunetan (N = 70). — Melatonina 0,5 mg egunero ordu bete lehenago arratsaldean hasiz 6 egunetan zehar (N = 63). — Plazeboa soilik N = 54. Iraupen osoa: 6 egun. Aldagai nagusia: Columbia Jet Lag Scale (jet lag puntuazioa, egunean zeharreko lo-kuluxka denbora, lo-latentzia, iratzartzeen kopurua eta lo-denbora osoa neurtzeko). Jet lag puntuazioan, egunean zeharreko lo-kuluxketan, lo-latentzian, iratzartzeen kopuruan eta lo-denbora osoan ez zen ezberdintasun esanguratsurik antzeman tratamendu ezberdinen artean. 40 Ekaia, 2022, 42, 25-47 Ane Barreras, Irati Rodilla, Aitziber Mendiguren Egilea eta urtea; herrialdea Laginaren tamaina eta ezaugarriak Esku-hartzea, faseak/taldeak eta iraupena Aldagaiak Emaitza nagusiak (10) Wade et al. (2010); Erresuma Batua N = 791 Loezin mota: Insomnio primarioa DSM IVren arabera. Adina: 18 eta 80 urte bitartean. Gizon eta emakumeak. Askapen luzeko melatonina 2 mg. Faseak: — Fase basala: plazeboa 2 astean zehar (N = 791). — 1. fasea: melatonina 2 mg (N = 395) edo plazeboa (N = 396) hiru astean zehar. — 2. fasea: melatonina jaso zutenek melatoninarekin jarraitzen dute (N = 358) eta plazeboa jaso zutenek zorizko esleipena jaso zuten berriz ere eta melatonina (N = 176) edo plazeboa (N = 177) jasotzen dute 26 astean zehar. — Azkeneko fasea: guztiek plazeboa jaso zuten 2 astean zehar. Iraupen osoa: 33 aste. Aldagai nagusiak: lo-egunerokoak (lolatentzia neurtzeko) Bigarren mailako aldagaiak: lo-egunerokoak (lo-mantentzea, lo-denbora osoa, lo hasieraren ordua, esnatze ordua, goizeko alerta maila, lo-kalitatea eta esnatzean berritze sentsazioa neurtzeko), PSQI (lo-kalitatea neurtzeko), WHo-5 (bizi kalitatea neurtzeko), CGI (hobekuntza klinikoa neurtzeko) eta Tyrer galdetegia (erretiratze efektuak neurtzeko). kanporatze maila baxuak zituzten https://doi.org/10.1387/ekaia.22913 41 Melatoninaren eraginkortasuna loezina arintzeko: saio klinikoen berrikusketa sistematikoa Egilea eta urtea; herrialdea Laginaren tamaina eta ezaugarriak Esku-hartzea, faseak/taldeak eta iraupena Aldagaiak Emaitza nagusiak (11) Zhdanova et al. (2001); Estatu Batuak N = 15 ondo lo egiten zuten pazienteak. N = 15. Adinarekin erlazionatutako insomnioa. >50 urteko gizon eta emakumeak. Melatonina 0,1 mg, 0,3 mg edo 3 mg Faseak: — Aste bakoitietan: tratamendua (melatonina edo plaze- boa). — Aste bikoitietan: garbiketa plazeboarekin. Iraupen osoa: 5 aste. Aldagai nagusiak: Polisomniografia (loefi zien tzia, lo-latentzia, lo-fase bakoi- , lo-latentzia, lo-fase bakoitzean pasatako denbora, REM loa, lodenbora osoa eta iratzartzeen kopurua neurtzeko). Bigarren mailako aldagaia: melatonina endogenoaren mailak. Paziente osasuntsuengan ez zen desberdintasunik aurkitu lo-efizientzian melatonina eta plazeboaren artean. Loezina zuten pazienteengan, aldiz, melatoninaren hiru dosiek lo-efizientzia hobetu zuten modu esanguratsuan (P 42 Ekaia, 2022, 42, 25-47 Ane Barreras, Irati Rodilla, Aitziber Mendiguren 5. EzTABAIDA Entsegu klinikoetan melatoninak loezinean zuen eragina aztertzeko nazioartean balioztatutako eskala ezberdinak erabili ziren. Horien artean, LSEQ eskala erabili zen loaren kalitatea neurtzeko [21, 22] eta PSQI, loaren asaldura orokorra neurtzeko [23, 24]. kasu batzuetan pazienteen lo-egunerokoak ere erabili ziren [24, 25]. Aldagai horietaz gain, ikerketa batzuetan aldagai objektiboagoak (polisomniografia) erabili zituzten [22, 23, 26, 27], horrela emaitzei berme handiagoa emateko. Polisomnografia lo-parametroak objektiboki neurtzeko erreferentziazko metodoa (ingelesez «gold standard») da. Hala ere, berariazko ekipamendua behar duen teknika konplexua da eta ohiko loa oztopa dezake [28, 29]. MSLT beste metodo objektiboa da eta erreferentziazkoa da lo-latentzia neurtzeko, baina hainbat ikertzailek kritikatu dute haren baliozkotasuna [30, 31]. Metodo objektiboen mugak direla eta, azterlan batzuek metodo subjektiboak erabiltzen dituzte loa baloratzeko. Metodo subjektiboen artean, lo-egunerokoak dira ikerketetan gehien erabiltzen diren baliabideak; izan ere, «lo-eguneroko adostua» garatu da modu estandarizatuan loezina baloratzeko [32, 33]. LSEQ eta PSIQ galdetegiak ere hainbat baldintzatan balidatuta daude [11, 34], baina lo-egunerokoak baino gutxiago erabiltzen dira. Lehen mailako loezinari dagokionez, melatoninak loaren hobekuntza eragin zuela ikusi zen baliabide desberdinen bidez: LSEQ eskala, QoS (lo-kalitatea), BFW (hurrengo eguneko alerta maila) [21, 22], CFF [22], PSQI eta lo-egunerokoak [24]. Hobekuntza hori, gainera, goizeko alerta mailaren, bizi kalitatearen eta egoera emozionalaren hobetzearekin bat zetorren [24]. Almeida Montes et al.-en ikerketan, aldiz, eskalez eta lo-egunerokoez gain, polisomniografia ere erabili zuten lo-efizientzia eta lo-latentzia neurtzeko eta ez zuten ezberdintasun esanguratsurik aurkitu melatonina eta plazeboaren artean. Neurketa objektiboagoa erabiltzea alderdi positiboa da eta beste ikerketekiko desberdintasuna azal dezake. Dena dela, posible ere bada erabilitako melatoninaren dosiak emaitzen desberdintasunen oinarrian egotea. Izan ere, entsegu kliniko gehienek askapen luzeko melatoninaren 2 mg-ko dosia erabili zuten [21, 22, 24]. Almeida Montes et al.-en kasuan, aldiz, 0,3 eta 1 mg-ko dosiak erabili ziren. Gainera, saio kliniko gehienetan 3 astean zehar luzatu zen melatoninaren tratamendua [21, 22, 24] eta Almeida Montes et al.-en kasuan, aldiz, pazienteek dosi bakoitzaren aste bakarreko tratamendua jaso zuten. Azkenik, Almeida Montes et al.-en saioan pazienteen kopurua txikia izan zen (N = 10), beste ikerketetan paziente kopurua handiagoa izan zen bitartean. Aipaturiko desberdintasun horietaz gain, entseguen artean pazienteen adinean ere bazeuden ezberdintasunak. Lemoine et al. eta Luthringer et al.-en kasuetan, 55 urtetik gorako pertsonak ziren eta Almeida Montes et al.-ek eta Wade et al.-ek paziente gazteagoak ere bildu zituzten. Gai- https://doi.org/10.1387/ekaia.22913 43 Melatoninaren eraginkortasuna loezina arintzeko: saio klinikoen berrikusketa sistematikoa nera, Wade et al.-en kasuan aztertutako aldagaiak adin tarteen arabera bereizi ziren. Beraz, ebidentzien arabera, badirudi melatoninak lehen mailako loezinean duen eraginkortasunaren eta pazienteen adinaren artean erlazioa dagoela epe laburreko tratamenduan. Izan ere, 55 urtetik gorako pazienteengan melatonina eraginkorra dela frogatu da. Epe luzeko tratamenduan, aldiz, adin tarte guztietan lo-denbora osoa, lo-latentzia eta PSQIn, WHo5en eta CGIn lortutako puntuazioak hobetu ziren. Loezin zehatzekin egindako saio klinikoei dagokienez, Zhdanova et al.-en saioan adinarekin erlazionatutako loezina zuten pazienteensaioan adinarekin erlazionatutako loezina zuten pazienteengan melatoninak polisomniografia bidez neurtutako lo-efizientzia hobetu zuen; baina gainerako aldagaietan ez zen ezberdintasunik aurkitu. kasu honetan, tratamenduaren iraupena aste bakarrekoa izan zen eta gainera, paziente kopurua urria zen (N = 15). Aipatzekoa ere bada, polisomniografia bidez egindako ikerketetan, melatoninak ez zuela lo-arkitektura aldatu [23, 26, 27]. Luthringer et al.-ek, aldiz, melatoninak laugarren loaldia laburtzen zuela ikusi zuten tratamendua eten eta 3 astera [22]. Beraz, ebidentzia gehienen arabera, neurri objetiboekin egindako ikerketetan melatoninak ez du lo-arkitektura aldatzen. Aldiz, bentzodiazepinek zein Z-hipnotikoek uhin geldoen iraupena laburtzen dute. Mantentze loezinaren ildoan, Lushington et al.-en ikerketan, melatoninak MSLT bidez neurtutako lo-latentzian hobekuntza eragin zuen. Hala ere, gainerako aldagaiak aztertzeko erabilitako GVA eskalan ez zen eraginik ikusi. Ikerketa honetan paziente gutxi erabili ziren (N = 22) eta guztiak emakume postmenopausikoak ziren; eta datu horiek, ikerketaren ondorioak populazioari orokortzeko muga izan daitezke. Gaueko lan txandekin erlazionatutako loezinari dagokionez, ikerketek emaitza kontrajarriak aurkezten dituzte. James et al.-en ikerketan melatoninak lo-egunerokoetan eta VAS eskalen bidez neurtutako umore eta lan errendimenduan ez zuen eraginik erakutsi. Hala ere, aztertutako paziente kopurua urria izan zen (N = 24). Sadeghniiat-Haghighi et al.-en ikerketan, aldiz, melatoninak galdetegi subjektiboen bidez aztertutako lo-latentzia, lokalitatea eta lo geratzeko zailtasuna hobetu zituen. kasu honetan gainera, paziente kopurua handiagoa izan zen (N = 118). Loaldi atzeratuaren sindromean, melatoninak erritmo zirkadianoaren aurreratzea eragiten du eta honek, lokartzeko orduan eragina eduki dezake. Izan ere, DLMoren aurreratzea eragiten zuela ikusi zen Mundey et al.-en ikerketan. Gainera, aurreratzea melatoninaren administrazio orduarekin erlazionatuta zegoen. Hala ere, aztertutako gainerako aldagaietan melatoninak ez zuen eraginik izan. Berriki, Auld et al.-en metaanalisian, melatoninak loaldi atzeratuaren sindromea zuten pazienteen lo-latentzia murrizten zuela ikusi zen [35]. Hala ere, Mundey et al.-en kasuan bezala, ez zen eragin esanguratsurik aurkitu gainontzeko parametroetan. 44 Ekaia, 2022, 42, 25-47 Ane Barreras, Irati Rodilla, Aitziber Mendiguren Jet lagaren kasuan, Spitzer et al.-en ikerketan ez zen ezberdintasunik antzeman melatonina eta plazeboaren artean [36]. Dena dela, badira jet lagean melatoninaren eragina baieztatu duten beste ikerketa batzuk. Adibidez, Suhner et al.-ek [37] frogatu zuten melatoninak lo-kalitatea hobetzen eta lo-latentzia laburtzen zuela. Gainera, Paul et al.-ek [38] proposatu zuten melatonina erabilgarria izan zitekeela ordu-eremu berri batera moldatzeko. Gure ikerlanaren hitz gako gisa «jet lag syndrome» erabili genuen eta hori izan daiteke aipaturiko bi artikuluak gure bilaketetan agertu ez izanaren arrazoia. Aipatzekoa da berriki Espainian melatonina duen farmako bat (Melatonite®) baimendu dela jet laga tratatzeko. REM fase laburrarekin erlazionatutako loezinean, melatonina kunz et al.-en ikerketan eraginkorra izan zen, bai polisomniografia bidez neurtutako aldagai objektiboetan bai PSQI eta CGI eskalen bidez neurtutako aldagai subjektiboetan. Beraz, esan dezakegu melatoninak eragindako loaren hobekuntzak bizi-kalitatea eta eguneko disfuntzioaren hobekuntzarekin bat datozela. Ikerketaren bigarren fasean, aurreko fasean baino hobekuntza txikiagoa antzeman zen baina esanguratsua izan zen. ondorioz, badirudi melatoninaren efektuek bere administrazio unean baino denbora luzeagoan irauten dutela. Azkenik, aipatzekoak ere badira gure ikerlanak izan ditzakeen mugak. Alde batetik, ingelesez zeuden ikerketak bakarrik izan ditugu kontuan. Ebidentzia garrantzitsuenak ingelesez argitaratuta badaude ere, litekeena da, beste hizkuntzetan ere ebidentzia interesgarriak egotea. Bestetik, badira EHUko zein osakidetzako liburutegietan lortu ezin izan ditugun artikuluak ere. 6. onDoRIoAK Melatonina eraginkorra da 55 urtetik gorako pazienteengan lehen mailako loezina arintzeko 2 mg-ko dosian eta gutxienez 3 astean zehar administratzen denean, baina ez beste adineko pazienteengan, dosi baxuagoetan edota loezin mota zehatz batzuetarako erabiltzean. Izan ere, aipaturiko kasu horietan melatoninaren erabilera ez dago ebidentzietan oinarrituta. Interesgarria izango litzateke melatoninak izan dezakeen eraginkortasunari buruzko ikerketa gehiago egitea adin talde ezberdinetan, loezin mota ezberdinetan eta epe luzera; horrela indikazioak hobe zehazteko. Izan ere, baliteke segurtasun hobea izanik, melatonina gaur egun loezina tratatzeko gehien erabilitako farmakoen alternatiba erakargarri bihurtzea.
