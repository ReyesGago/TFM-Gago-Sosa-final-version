MIKROBIOLOGIA ETA PARASITOLOGIA KLINIKOA Irakasgaiaren Deskribapena eta Testuingurua Mikrobiologia eta Parasitologia Klinikoko irakasgaia Farmaziako Graduaren azken ikasturtean kokatuta dagoen nahitaezko irakasgaia da. Medikuntza eta Farmakologia deritzon O5 moduluaren barnean dago eta ikasgai honen aurretikoak dira Mikrobiologia eta Parasitologia Orokorreko irakasgaia, Immunologia, Mikrobiologia eta Parasitologia Deskribatzailea eta Medikuntza Tropikala: bidaiariaren inportatutako gaixotasunak, zeintzuetan ikasleriak Mikrobiologia eta Parasitologia Klinikoaren oinarri izango diren ezaguera teorikoa/praktikoak garatu eta bereganatu dituen. Irakasgaiak gizakiaren gaixotasun infekzioso eta parasitarioen diagnostikoari aplikatutako analisi klinikoen alorra jorratzen du. Irakasgaian burutuko den lanak ikasleek sintoma klinikoak organismo jakinekin, lagin egokienarekin eta diagnosi-teknika eskuragarriekin lotu ditzatela baimenduko du. Hau dela eta irakasgai honek, proba diagnostikoaren aukeratzen eta lortutako emaitzen ulermena eta interpretazioaren gaineko ezaguerak ematen dizkie. Irakasgaiaren segimendu zuzenerako, gomendagarria da ikasleek Mikrobiologia eta Parasitologia Orokorreko eta Mikrobiologia eta Parasitologia Deskribatzaileko irakasgaiak eginda eta gaindituta izatea; baita Immunologia, Giza Anatomia eta Giza Fisiologiari buruzko ezaguera egokiak izatea ere. Modu berean, testu zientifikoen ulermenerako ingeles-ezaguerak edukitzea gomendagarria da. Irakasgaiaren gaitasunak/ikaskuntza-emaitzak Mikrobiologia eta Parasitologia Klinikoko irakasgaiak hurrengo gaitasun espezifikoak lortzen laguntzen du: Mikrobiologia eta Parasitologia Klinikoko laborategiaren segurtasun-, kontrol- eta kalitate- jarraibide eta elementuak ezagutzea eta erabiltzea. Etiologia edo sindrome infekziosoa lagin kliniko mota bakoitzarekin lotzea. Lagin kliniko mota desberdinen hartze zuzenerako, garraiorako eta prozesatzerako jarraibideak eta prozedurak ezagutzea eta identifikatzea. Gaixotasun mikrobiologiko eta parasitolologikoen diagnostikoan erabilitako metodo eta tekniken oinarriak ulertzea, hala nola beren diagnostiko-erabilgarritasuna. Diagnostiko-metodo desberdinen bitartez lortutako emaitzak analizatzea eta interpretatzea. Farmako ezberdinekiko sentikortasun antimikrobianoa zehaztea Gainera, hurrengo titulazio-gaitasunak lantzen ditu zeharki: G003: Ahoz nahiz idatziz garatu beharreko komunikazio eta informaziorako gaitasunak garatzea, lanbide-jarduna burutzeko osasun-guneetako gaixo eta erabiltzaileekiko harremanetan jarduteko. Diziplina anitzeko taldeetan lanerako eta lankidetzarako eta osasun-profesionalekiko gaitasunak sustatzea. G014: Norberaren mugak eta lanbide-gaitasuna mantendu eta eguneratzeko premia aitortzea, eskura duen ebidentzia zientifikoaren argitara, jakintza berrien autoikasketari berebiziko azpimarra jarrita. Eduki teoriko-praktikoak l Eduki teorikoa 3 gai-bloke edo unitate didaktikoetan taldekatuta dauden 25 ikasgaietan dago antolatuta. I. SARRERA 1go ikasgaia. Mikrobiologiako eta Parasitologia Klinikoko gaurko arrazoia eta testuingurua ( 2. ikasgaia. Mikrobiologia- eta Parasitologia-laborategiko segurtasuna eta kalitate-kontrola II. MICROBIOLOGIA KLINIKOA 3. ikasgaia. Gaixotasun infekziosoaren ezarpena 4. ikasgaia. Diagnostiko mikrobiologikoko metodo klasikoak 5. ikasgaia. Diagnostiko mikrobiologikoko metodo azkarrak: metodo serologiko eta molekularrak. 6. ikasgaia. Mikroorganismoen kontrola: eragile antimikrobianoak eta sentikortasun probak 7. ikasgaia. Nerbio Sistema Zentraleko infekzioen laborategiko diagnostikoa 8. Ikasgaia. Zirkulazio aparatuko infekzioen laborategiko diagnostikoa. 9. ikasgaia. Gernu-traktuko infekzioen laborategiko diagnostikoa. 10. ikasgaia. Sexu-transmisiozko gaixotasunen laborategiko diagnostikoa. 11. ikasgaia. Traktu gastrointestinaleko infekzioen eta elikadura-intoxikazioen diagnostikoa 12. ikasgaia. Goi arnas-bideetako infekzioen laborategiko diagnostikoa. 13. Ikasgaia. Behe arnas-bideetako infekzioen laborategiko diagnostikoa. 14. ikasgaia. Bestelako infekzioen laborategiko diagnostikoa. III. PARASITOLOGIA KLINIKOA 15. ikasgaia. Gaixotasun parasitarioaren ezarpena. 16. ikasgaia. Gaixotasun parasitarioen diagnostiko-metodoak. 17. ikasgaia. Enteroparasitosien diagnostiko parasitologikoa: azterketa koproparasitarioa I 18. ikasgaia. Enteroparasitosien diagnostiko parasitologikoa: azterketa koproparasitarioa II. 19. ikasgaia. Enteroparasitosi batzuen diagnostikoko metodo bereziak. 20. ikasgaia. Parasitosi urogenitalen diagnostikoa 21. ikasgaia. Hemoparasitosien diagnostikoa. 22. ikasgaia. Ehunetako parasitosien diagnostikoa 23. ikasgaia. Ektoparasitosien diagnostikoa 24. ikasgaia. Parasitosien diagnostiko immunologikoa. 25. ikasgaia. Teknika immunologikoen erabilera parasitosien diagnostikoan Eduki praktikoak, hiru orduko sei saioko iraupenekoa, mikrobiologia eta parasitologia klinikoko laborategi batean egiten diren teknika desberdinak ezagutzea, erabiltzea eta maneiatzea du helburu. Hartarako lagin kliniko desberdinak prozesatuko dira laborategian eta, proba diagnostiko desberdinen bitartez, laginetako mikroorganismoak eta parasitoak identifikatuko dira. Metodologia Irakasgai honetan hainbat irakaskuntza-metodologia erabiltzen dira: Metodologia magistralean azalpen-klaseak emango dira, zeintzuetan irakasleak programa teorikoaren gaiak azalduko dituen. Irakaslearen aldetik azalpenezko saioak izanez ere, ikasleen parte-hartze aktiboa sustatuko da galderen eta kasuen gogoetazko eztabaidaren bitartez, hala nola planteatutako suposizio praktikoen ebazpen posibleen bidez. Programa teorikoaren atal bat irakaskuntzako metodologia aktiboen bidez jorratuko da. POI-ak (Problematan Oinarritutako Ikasketak), talde-lana eta kolaboraziorako ahalmenak bultzatzeaz gain, ikasleei bere ezaguera era aktiboan eraikitzen joatea baimenduko dieten analisia eta bilaketa-trebetasunak, beste batzuen artean, bultzatuko ditu. Laborategiko praktiketan Mikrobiologia eta Parasitologia klinikoko laborategietan erabiltzen diren tekniketako batzuk burutuko dituzte ikasleek, bikoteka eta beti irakaslearen gainbegiratzepean. Era honetan gaiaren ezaguera teorikoetan sakonduko da eta ezaguerak eta trebetasun teknikoak lortuko dira. Ikasleen komunikazio- eta informazio- trebetasunak garatzeko asmoz, ikasleek bizitza errealaren egoera baten aurrean kokatuko dien kasu kliniko baten ebazpenean egingo duten lan ikasleek kasuaren metodoaren bidez. Talde-lan honek (bikotekoa izan daitekeena ere) informazio teorikoa ulertzen baimenduko du egoera praktiko baten analisitik abiatuta. Ebaluazio sistemak Ebaluazio JARRAIA Ebaluazio finala Kalifikaziorako Tresnak eta Portzentajeak Test motako proba: %70 Talde-lanak: %30 Ohiko Deialdia: Orientabideak eta Uko egitea EBALUAZIO ETENGABEA Irakasgaiaren ebaluazioa ETENGABEA izango da eta ondorengoaz osatuta egongo da: Kasu kliniko baten ebazpenean eta idatzizko txosten baten prestaketa, taldeka. Hartarako lantalde bakoitzari kasu erreal bat proposatuko zaie, ikasleak egoera partikularretan jarriko dituzten galderak eta suposizioekin batera. Lan hau egin ahal izateko ezinbestekoa izango da lantaldearen eta irakaslearen arteko komunikazioa eta feedback-a. Balioa: azkeneko notaren gaineko % 15, txostenaren eduki zientifikoaren ebaluazioa (%5) eta idatzizko komunikaziorena (%10) barneratzen dituelarik Problematan Oinarritutako Ikasketa (POI). Eduki teorikoaren atal bat ikasketa kooperatiboko metodologia aktiboen bitartez landuko da. Balioa: azkeneko notaren gaineko % 15, POI-jardueren banakako ebaluazioa (%7,5) eta taldekakoa (%7,5) barneratzen dituena Banakako froga teoriko-praktiko finala, erantzun anitzeko test motako galderaz osatutakoa. Galdera bakoitzak zuzena den erantzun bakarra izango du, puntu bateko balioarekin, eta huts bakoitzak 0,33 puntu kenduko ditu. Frogak ikasgaian bereganatutako eduki teorikoak eta praktikoak ebaluatuko ditu, eta hau gainditzeko ezinbestekoa izango da irakasgaian landu diren konpetentzia guztiei buruzko ezaguera orekatua lortu dela erakustea. Balioa: azkeneko notaren gaineko %70 Azkeneko kalifikazioa aurreko kalifikazioak gehituz lortuko da, baina BEHARREZKOA da etengabeko ebaluazioa osatzen duten froga guztiak bere kabuz gainditzea. EBALUAZIO FINALA: Etengabeko ebaluazioan parte hartu nahi ez duten ikasleek aipaturiko ebaluazioari uko egiteko aukera izango dute lauhilekoko lehen 9 asteetan zehar. Hartarako, esandako epean sinatutako uko egitearen eskaera aurkeztu behar izango diote irakasgaiko irakasleari. Kasu honetan, irakasgaiaren ikasketa-emaitzen lorpena ebaluazio final baten bidez akreditatuko dute. Hau ondorengoaz osatuta egongo da: Banakako froga teoriko-praktiko finala, erantzun anitzeko test motako galderaz osatutakoa. Frogak ikasgaian bereganatutako eduki teoriko eta praktiko guztiak ebaluatuko ditu. Froga hau ebaluazio jarraituan erabilitako azkeneko proba teoriko-praktiko bera izango da, eta baldintza berak beteko ditu Balioa: azkeneko notaren gaineko %70 Galdera irekietan oinarritutako idatzizko froga. Balioa: azkeneko notaren gaineko % 30. Kasu honetan, irakasgaia gainditzeko froga biak gainditzea, bakoitza bere kabuz, EZINBESTEKOA izango da. DEIALDIARI UKO EGITEA Deialdiari uko egiten dioten ikasleek «aurkezteke» kalifikazioa jasoko dute. Etengabeko ebaluazioaren kasuan, deialdiari uko egin nahi dioten ikasleek kasuan kasuko irakasgaiaren irakaskuntza aldia bukatu baino, gutxienez, hilabete lehenago egin beharko dute eskaria. Eskari hori idatziz aurkeztu beharko zaio irakasgaiaren ardura duen irakasleari. Azken ebaluazioaren kasuan, azterketa egun ofizialean egin beharreko probara ez aurkezte hutsak ekarriko du automatikoki kasuan kasuko deialdiari uko egitea. PRAKTIKEI BURUZKO AIPAMENA Oso gomendagarria da IKASLE GUZTIAK klase praktikoetara bertara daitezela, parte hartzen duteneko ebaluazio mota edozein izanda. Edozein motibo dela praktiketara bertaratu ezin diren ikasleen kasuan, praktikei loturiko gaitasunen ebaluazioa banakako froga baten bidez gauzatuko da, praktiketako laborategian burutuko dena. Salbuespen gisa, uneko ikasturtean (17-18) laborategiko praktiketara bertaratzen ez diren baina aurreko ikasturtean (16-17) bertaratu zirenen ikasleentzat soilik, aipaturiko gaitasunen ebaluazioa laborategiko froga baten bitartez egitea ez da beharrezkoa izango. Praktiketara ez bertaratzekotan, irakasleari 15 eguneko aurrerapen minimoarekin abisatu beharko zaio. Ez-ohiko Deialdia: Orientabideak eta Uko egitea EBALUAZIO FINALA: Ez-ohiko deialdiko ebaluazioa ebaluazio finalaren bitartez egingo da, eta ohiko deialdiaren atalean deskribatutako ezaugarriak jarraituko dira. Uneko ikasturte akademikoan (17-18) etengabeko ebaluazioan parte hartu duten ikasle guztiek ebaluazio sistema honen bitartez lortutako emaitza positiboak gordetzea eskatu ahal izango dute. Horretarako, irakasgaiaren irakasleari JAKINARAZI beharko diote aste bateko epean ohiko deialdiko kalifikazioak argitaratzen direnetik. Banakako froga finalaren ezaugarriak lehen aipatu diren ohiko deialdikoak izango dira etengabeko ebaluazioa mantentzea eskatzen duten ikasleentzat. Ez-ohiko deialdiari uko egiteko nahikoa izango da azterketara ez bertaratzearekin. Nahitaezko erabilerako materialak Praktiketako txostena eta koadernoa Laborategiko mantala Berarentzako errotuladorea Metxeroa / pospoloak
