174 Ekaia, 2022, 42, 173-191 Arantza Muguruza-Montero, Eider Nuñez, Ariane Araujo, Sara M-Alicante, Alvaro Villarroel, Janire Urrutia 1. SARRERA kalmodulina (CaM) 1970an Cheung eta kakiuchi ikertzaileek aurkitu zuten, garuneko azido-nukleiko-fosfodiesterasaren Ca2+-mendeko erregulatzaile gisa [1, 2]. Bere egitura moldagarria dela eta, euren artean oso desberdinak diren proteina asko erregula ditzake. Horrela, 300 itu-proteina baino gehiagotara lotzen da, eta itu-proteina bakoitzean erregulazio-mekanismo desberdinak eragiten ditu (1. taula, 1. irudia). kalmodulina, oso desberdinak diren proteinetan eraldaketa konformazionalak eragiteko gai denez, Ca2+-seinalearen transduktore garrantzitsuena da (2. irudia). 1. taula. kalmodulinaren itu-proteinak. Gure bihotzeko kalmodulina 1. irudia. CaM-k erregulatutako proteinen sarea. CaM-k maila desberdinetako hainbat prozesu zelular erregulatzen ditu. BioRender.com-ekin egina. Ca2+-ak funtsezkoak diren hainbat prozesutan parte hartzen du, esaterako, apoptosian, zelula-proliferazioan edota muskulu-uzkurduran [3]. Hortaz, mezulari horren kontzentrazioa zehazki erregulatzea ezinbestekoa da zelularen funtzionamendu egokirako. Atseden egoeran zitoplasmako Ca2+-aren konkontzentrazioa nM tartean mantentzeko zelulak mekanismo bat baino gehiago erabiltzen ditu: Na+/Ca2+-ponpa (NCX), erretikulu endoplasmatikoko mintzean dagoen Ca2+-ATPasak (SERCA) edo zitoplasman Ca2+-a lotzen duten proteina indargetzaileak. kaltzio atomoaren lotura moldaerraza izaten da; izan ere, proteina askok domeinu espezifikoak dituzte ioi hori lotzeko. Lotura-gune horiek kaltzioarekiko espezifikoak dira, eta egitura-moduluak osatzen dituzte; esaterako, C2 domeinua eta EF-esku motiboa. Azken horiek dira gehien ikertu diren Ca2+-lotura egiturak. EF-eskuak, kretsingerrek deskribatu zituen lehenengo aldiz parvalbuminan eta ordutik ehunka proteinatan aurkitu dira [4]. 176 Ekaia, 2022, 42, 173-191 Arantza Muguruza-Montero, Eider Nuñez, Ariane Araujo, Sara M-Alicante, Alvaro Villarroel, Janire Urrutia 2. irudia. Kaltzioaren homeostasia zeluletan. Estimulu baten ondoren, Ca2+- aren kontzentrazioa azkar igotzen da, tentsio-mendeko Ca2+ kanalen, hartzaileen bidezko kanalen (Receptor Operated channels, RoC), kaltzioaren askapenagatik aktibatutako kanalen (Calcium Release-Activated Channels, CRAC) edo hartzaile iragankorraren kanal potentzialen (Transient Receptor Potential Channels, TRP) bitartez. Gainera, Ca2+ gehiago aska daiteke zitoplasmara, eta hala inositol 1,4,5-trifosfatoaren (IP3R) edo Rianodinaren (RyR) hartzaileak aktibatu. Atsedenean, Ca2+-aren zelula barneko kontzentrazioak μM azpiko mailetan mantentzen dira, mintz plasmatikoan, erretikulu endoplasmatiko edo sarkoplasmatikoan eta mitokondrietan dauden Ca2+-ATPasei eta Na+/Ca2+ ponpei esker. Nukleoko poroak aldiro irekitzen dira, eta Ca2+ mailak moteltzen lagun dezakete. Ca2+ lotzen duten proteinek (ingelesezko CaBPs) kaltzioaren homeostasian laguntzen dute. B ioRender.com-ekin egina. Gure bihotzeko kalmodulina Euren egituran EF-eskuak dituzten proteinek bi funtzio nagusi betetzen dituzte. Batetik, indargetzaile gisa funtzionatzen dute, zitosoleko Ca2+-kontzentrazioa µM azpiko kontzentrazioetan mantenduz. Bestetik, gai dira ioi horren mezua itu-proteinetara helarazteko; izan ere, euren itu-proteinek ez dute Ca2+-a lotzeko gunerik. Hortaz, proteina horiek indargetzaile baino gehiago kaltzio-sentsoreak dira. Ca2+-aren loturak konformazio aldaketa eragiten du Ca2+-sentsoreetan, prozesu-andana bat aktibatuz. Mota honetako proteinetan ikertuena CaM da. Itu-proteinek CaM lotzea ahalbidetzen duten domeinuak (CaMBD) dituzte. Itu-proteinetan CaM-k ezagutzen duen sekuentzia adostua ez badago ere, jakina da halako sekuentziek ezaugarri zehatz batzuk dituztela. Hala nola, helizeak sortzeko joera, karga garbi positiboa eta aminoazido kopuru jakin batez banatutako bi hondar hidrofobiko izatea. CaM lotzeko domeinu ikertuena IQ motiboa da, zeina kanal ionikoetan, miosinan, neurograninan eta neuromodulinan agertzen baita, besteak beste [5]. Hortaz, CaM bi modutan ager daiteke; aske mugi daitekeen seinale moduan (zitosoleko gordekina) edo molekula efektore baten sentsore gisa (gordekin lotua). 3. irudia. CaM-aren sekuentziako aminoazidoen barne-homologia azaltzeko eredua. Eredu honetan, domeinu bateko CaM aitzindari batek (A) lehen bikoizketa intragenikoak jasan zituela onartzen da, 2 domeinuko CaM aitzindaria (B) sortuz. Azken horrek aminoazido ordezkapen batzuk jasan zituen lehen etaparen amaieran, eta bigarren etapan bigarren bikoizketa jasan zuen 4 domeinuko CaM-aren aitzindari bat emanez (C). Iida 1982-tik moldatua [54]. CaM CALM geneak kodetzen du. Gene horrek bi bikoizketa jasan zituen tandemean: lehenengo bikoizketaren ondorioz, bi domeinuko proteina 178 Ekaia, 2022, 42, 173-191 Arantza Muguruza-Montero, Eider Nuñez, Ariane Araujo, Sara M-Alicante, Alvaro Villarroel, Janire Urrutia bat sortu zen, eta, homologian oinarrituta, domeinu horiek 1. eta 2. EF-es- kuak zirela esan daiteke; bigarren bikoizketan, EF-esku horiek bitan banatu ziren, 3. eta 4. EF-eskuak sortuz. Horrela, gaur egun ezagutzen dugun CaM-ren oso antzekoa den lau domeinuko proteina eratu zen [6] (3. iruoso antzekoa den lau domeinuko proteina eratu zen [6] (3. irudia). ondoren, sekuentzia horrek zenbait ordezkapen eduki zituen onddo, landare eta animalia ornogabeetan; ornodunetan, aldiz, aldaketarik gabe mantendu zen, ugaztunetan izan ezik, CaM kodetzeko hiru gene sortu baitziren arbaso komun batetik [7]. Izaki bizidun guztietan adierazten den proteina denez eta zelularen mekanismo ugaritan parte hartzen duenez, CaM prozesu patologiko desberdinetan nahastuta egoten da; horrela, kalmodulinopatia terminoa sortu da CALM geneko mutazioek eragindako arritmiak biltzeko. 3. KALMoDULInAREn EGITURA Esan dugunez, CaM-ren egitura oso malgua da, eta horri esker proteina ezberdinen α-helize andanetara lotu egiten da. CaM bi domeinu globularrez osatua dago: N- eta C-lobuluak, oso malgua den begizta batez elkartuak [8-10]. Lobulu bakoitzak bi EF-eskuk osatzen dute (4.A eta B irudiak) eta EF-esku bakoitzak α-helize-begizta-α-helize egitura hartzen du [11]. Bi helize horiek ia ortogonalak dira, eta haien artean dagoen 12 aminoazidoko begiztara lotu daiteke Ca2+ atomo bat. CaM-ren lobuluak konfigurazio ireki, erdi ireki edo itxian egon daitezke, Ca2+-aren okupazioaren arabera (4.C irudia). CaM-k Ca2+-a lotzen duenean (apo-CaMetik holo-CaM-era pasatzean), konformazioa aldatzen du, Ca2+-a lotzeko lobuluak eta poltsiko hidrofobikoak agerian geratzen dira eta itu-proteina ainguratzen du. Horrela, itu-proteinak, CaM-ri lotuta dagoenean, konformazio aldaketa baten ondorioz bere jarduera espezifikoa eraldatuko du. kanal ionikoen kasuan, itxi edo ireki egingo dira. EF-eskuen sekuentzia kanonikoa 12 aminoazidok osatzen dute, zeina asparragina batekin hasi eta glutamina batekin amaitzen baita. Eskuen lehenengoko aminoazidoak oso garrantzitsuak dira Ca2+-aren loturarako. Izan ere, aminoazido horiek, denak asparraginak, alaninara mutatzerakoan Ca2+-aren lotura deuseztatzen da [12, 13]. Horrez gain, sekuentzia horren aminoazido erdien oxigeno atomoek (1-3-5-7-9 eta 12 hondarrak) Ca2+-aren loturan parte hartzen dute. Horrela, EF-eskuak mutatuta dituzten CaM-k lanabes gisa erabil daitezke kaltzioaren efektua ikertzeko. Hala ere, mutazio horiek CaM-ren egitura alda dezaketela iradoki izan da. Frogatu da halako mutazioak CaM-ren gainazal erakusgarri hidrofobikoa handitzen dutela eta lobuluen barrena gainazal potentzial elektronegatiboa txikiagotzen dutela. Beraz, nahiz eta lanabes moduan erabil daitezkeen, CaM-ren mutante hauek ez dute apo-CaM guztiz ordezkatzen, eta itu-proteinekiko dituzten interakzioak eragotz ditzakete [14]. Gure bihotzeko kalmodulina 4. irudia. CaM-aren egitura. (A) CaM-ren egitura eskematikoa. Zilindro gris bakoitzak α-helize bat adierazten du, gorriz kaltzioa adierazten da eta helize berdeek CaM-ren itu-proteinak adierazten dituzte. (B) EF-eskuen estruktura eta eskema, ezker-eskuin, hurrenez hurren. (C) CaM-aren egoerak. CaM ortzadar koloreekin koloreztatu da, urdina eta gorria N- eta C-muturrak izanik, hurrenez hurren. CaM-ren azalera gris argiz aurkezten da, eta horren itua, beltzez, egoera erdi irekian. Zelula barneko baldintza ioniko ia fisiologikoetan, Ca2+-arekiko afinitatea, Kd-a, 1 μM-koa da gutxi gorabehera [15]. Horrela, CaM-k zelula barneko Ca2+-a aldatzeko gaitasuna du. Hala ere, afinitate hori aldatu egiten da 180 Ekaia, 2022, 42, 173-191 Arantza Muguruza-Montero, Eider Nuñez, Ariane Araujo, Sara M-Alicante, Alvaro Villarroel, Janire Urrutia CaM bere itu-proteinekin lotzen denean. oro har, CaM-ren eta Ca2+-aren arteko afinitatea handiagoa da CaM itu-proteina batekin lotuta dagoenean, baina kontrakoa ere deskribatu da [16-19]. Izan ere, konplexuan dagoen CaM-ren Ca2+-afinitatearen balio batzuk 50 nM-tik beherakoak dira. Horrek iradokiko luke zelulak atsedenean daudenean, non Ca2+-kontzentrazioa 100 nM ingurukoa den, CaM/itu-proteinaren konplexua Ca2+-arekin aseta egon daitekeela. 4. BIHoTz-UzKURDURA Giza bihotzaren ponpaketa biomekanikoa ekintza-potentzial koordinatuen sekuentzia hertsiki kontrolatu batek gobernatzen du. ondorioz, bihotz-zelulen taldeak azkar uzkurtzen dira. Zelula mailan, bihotzaren ekintaldeak azkar uzkurtzen dira. Zelula mailan, bihotzaren ekintza-potentziala birpolarizazioan barruranzko korronte ionikoetan (Ik) eta kanporanzko korronteetan (INa eta ICa) izandako aldaketa ziklikoen ondorioz sortzen da. Bost fasek (0, 1., 2., 3. eta 4. fase deritze) definitzen dute miozitoen ekintza-potentziala (5. irudia). Potasio ioien (k+) irteerak sortzen duen korrontea da atseden fasearen (4. fasearen) ezaugarri nagusia, kir2.1 potasio-kanalen bidez sortzen dena; kanal horien bidez, atseden-potentziala egonkor mantentzen da. Miozitoak kitzikatu ahala, despolarizazio batek tentsio-mendeko sodio-kanalen (NaV1.5) irekitzea eragiten du Na+ sarrera-korronte iragankor bat sortuz (INa) milisegundo gutxi irauten duena eta ekintza-potentzialaren hasiera eragiten duena (0 fasea). 1. fasean, mintz-potentzialaren despolarizazio gehigarri horrek berehala desaktibatzen ditu NaV1.5 kanal gehienak, eta tentsio-mendeko kV4.3 eta kV1.4 k+-kanalak aktibatzen ditu; kV1.4 aurikulan dago nagusiki, eta, horrela, birpolarizazio korronte azkar iragankor bat sortzen da. 2. fasean, CaV1.2 kanalen aktibazioak barruranzko Ca2+-korronte bat ahalbidetzen du (ICaL). Aldi berean, k+-kanalen kanporanzko korronteen bidez (kv1.5 kanalak sortutakoa) mintz-potentziala elektrikoki orekatzen da. 3. Fasean, CaV1.2 kanalak ixtearekin batera kV11.1 eta kV7.1 sortutako kanporanzko IkR eta IkS k+-korronteak nagusitzen dira, eta horrek birpolarizazioa dakar. Azkenik, 4. fasean, kir2.1 aktibatuz Ik1 korrontea berrabiarazteak mintz-potentziala atseden-mailara itzultzea ahalbidetzen du. Gure bihotzeko kalmodulina 5. irudia. Bihotz-uzkurduraren faseak. (A) Barruranzko eta kanporanzko korronte ionikoak eta horiek osatzen dituzten kanalak. (B) Ekintza-potentzial baten faseen irudikapen eskematikoa eta fase bakoitzean parte hartzen duten kanalen zeregina. 5. CaM-REn MUTAzIoEK ERAGInDAKo FEnoTIPo ARRITMIKo nAGUSIAK CaM-k funtsezko zeregina du bihotz-uzkurduran, parte hartzen duten proteina askoren funtzioa modulatzen duelako; hori dela eta, hiru CALM geneetan gertatutako mutazioek fenotipo arritmikoak eragiten dituzte. Fenotipo arritmikoen artean 4 desberdindu daitezke: QT luzeko sindromea (ingelesezko Long QT syndrome, LQTS; 6. irudia) birpolarizazioaren luzapenak ezaugarritzen du, [20] eta ariketa fisikoak eragindako arritmia bentrikularrek karakterizatzen dute [21]; katekolaminek eragindako takikardia bentrikular polimorfikoa (ingelesezko Catecholaminergic polymorphic ventricular tachycardia, CPVT; 6. irudia); fibrilazio bentrikular idiopatikoa (in- 182 Ekaia, 2022, 42, 173-191 Arantza Muguruza-Montero, Eider Nuñez, Ariane Araujo, Sara M-Alicante, Alvaro Villarroel, Janire Urrutia gelesezko Idiopatic Ventricular Fibrilation, IVF), [22] eta bat-bateko azaldu gabeko heriotza (ingelesezko Sudden Unexplained Death, SUD). Fenotipo mistoak dituzten mutazioak ere deskribatu dira [23]. Arritmia horiek bihotzean adierazten diren proteinak kodifikatzen dituzten geneen mutazioen ondorioz sortzen dira. Hala ere, arritmia desberdinen artean, entitate kliniko gisa bereiz daitekeen talde bat dago, kalmodulinopatia izenpean sailkatua. kalmodulinopatiek sintomen, arritmia moten, elektrokardiogramaren ezaugarrien eta terapiari emandako erantzunaren arabera bereiz daitezke. 6. irudia. (A) LQTS-CAM-ek ICaL bidez Ca2+ kontzentrazioak gora egitea eragiten dute, Ca2+ mendeko inaktibazioa (CDI) murrizteagatik; horrek Ca2+ gehiago sartzea eragiten du, eta, ondorioz, ekintza-potentzialaren (EPI) eta arritmien iraupena luzatzen da. (LTCC: L motako kaltzio-kanalak), elektrokardiograman QT tartearen luzapena azalduz (B) CPVT-CaM-ek Ca2+ erretikulu sarkoplasmatikotik askatzea sustatzen dute, bihotzeko errianodina-hartzaileen bidez (RyR2). Horrek Ca2+-uhinen maiztasun handiagoa eta arritmiekiko sentikortasun handiagoa eragiten du, bereziki katekolaminen presentzian, takikardia bentrikularra sortuz (kotta et al., 2018tik [24] eta Cardiac Inherited Diseases Group-etik moldatua). CaM funtsezkoa bada ia zelula guztietan kaltzio-seinalea behar bezala interpretatzeko, zergatik CALM genearen mutazioek fenotipo kardiako espezifikoak sortzen dituzte bakarrik? CALM genearen mutazio horiek modu Gure bihotzeko kalmodulina espezifikoan eragiten al diete bihotz-proteinei? Hurrengo atalean, galdera horiei erantzuteko asmoz argitaratutako informazioa bildu dugu. 5.1. LQTS fenotipoa Fenotipo nagusia LQTS da: fenotipoen % 49 osatzen du [25]. Ekintza-potentzialaren iraupenaren luzapena, kanporanzko korrontea sortzen duten kanalen funtzio-galeraren edo barruranzko korrontea sortzen dutenen funtzio-irabaziaren ondorio izan daiteke; beraz, batez ere IkS-en eta ICaL-en aldaketen ondorioz agertzen den fenomenoa da. CaM kV7.1 kanal hauen funtzioan eta kanal horrek eragiten duen gaixotasunen biologian garrantzitsua da [26]. Izan ere, proteina horrek zeregin garrantzitsua betetzen du kV7.1 kanalen mihiztaduran. Horrela, CaM beharrezkoa da kV7.1 kanalen tetramero funtzionalen osaketan. CaM loturak kanalaren dimeroak sortzen ditu. Bi dimero elkartzean, tetrameroa osatzen da, kV7.1 funtzionala lortuz [27, 28]. Izan ere, CaM-k kanalaren geneen mutazioen ondorioz kV7.1-ekin elkarreragiten ez duenean, horren tetrameelkarreragiten ez duenean, horren tetramerizazioa eragozten du. Eragozpen hori kanal funtzio aberrantearekin eta LQTSrekin zuzenean lotuta dago [29]. LQTS eragiten duten CALM-aren mutazioak proteinaren 3. EF-eskuan, 4. EF-eskuan edo C-muturrean na- EF-eskuan, 4. EF-eskuan edo C-muturrean na- , 4. EF-eskuan edo C-muturrean nagusiki agertzen dira. Tentsio-mendeko Ca2+-kanalek zelula barnera Ca2+-sarrera bat eragiten dute. Ioi horrek seinalizazio elektrikoaren bigarren mezulari moduan jokatzen du, gertaera zelular desberdin asko eraginez [30]. CaV1.2 kanalak hainbat ehunetan adierazten dira. Bihotzeko eta muskulu eskeletikoko kitzikapen-uzkurdura akoplamenduan garrantzitsuak dira, eta neuronetan neurotransmisoreen jariapenean dihardute. Bere azpiunitate nagusiak zelula barneko N- eta C-muturrak dira; azken hori kanalaren erregulaziorako oso garrantzitsua izanik. Izan ere, mutur horrek beste proteinen lotura guneez gain, CaM lotzeko IQ motiboa du. Apo-CaM kanalari lotu egiten da, eta Ca2+-a batzeak kanalaren Ca2+/CaM-ren mendeko inaktibazioa eragiten du [31-33]. Inaktibazio hori funtsezkoa da ekintza-potentzialaren luzapena mugatzeko; horrez gain, Ca2+-aren homeostasirako beharrezkoa den atzeraelikadura sistema garrantzitsua da [34] (6.A irudia). Horrela, Ca2+-ak kanalaren inaktibazioaren zinetika bizkortzen du [35]. Modulazioari eragiten dioten CaM anormaltasunek ekintza-potentzialaren luzapenean eragingo lukete. Izan ere, birpolarizazio atzeratua CALM genearen mutazioek eragindako ICaL-aren handipenaren ondorioz gertatzen da [34]. Ebidentzia ugaritan oinarrituta, esan daiteke LQTS sortzen duten CALM genearen mutazioek, CaM-ren Ca2+-arekiko duen afinitatea murrizten dutela eta asaldatutako kaltzio mendeko inaktibazioa (kMI) sortzen dutela. ondorioz, gehiegizko eta kontrolik gabeko Ca2+ sarrera-fluxua, ekin- 184 Ekaia, 2022, 42, 173-191 Arantza Muguruza-Montero, Eider Nuñez, Ariane Araujo, Sara M-Alicante, Alvaro Villarroel, Janire Urrutia tza-potentzialaren luzapena, QT tartearen luzapena eta azkenik, hilgarriak izan daitezkeen gertaera arritmogenikoak sortzen dira. Tentsio-mendeko NaV1 kanalak bihotzeko ekintza-potentzialen gorakada azkarra sortzen du, baita muskulu eskeletiko eta neurona gehienena ere. Horrela, kanal horiek aktibitate elektrikoaren abiarazleak dira ehun kitzikagarrietan. Na+-kanal horiek beste proteina osagarrien bidez erregula daitezke, horien artean CaM-ren bidez. Proteina horrek kanalen mintzerako garraioa eta haien ezaugarri biofisikoak alda ditzake. NaV kanalen alfa azpiunitatearen C-muturrak, CaM lotzeko IQ motibo batez gain, Ca2+-a zuzenean lotzeko gune bat ere badauka. Ca2+-ak kanalaren aldaketa konformazional bat eragiten du IQ motiboari lotutako CaM-ren N-lobuluan. Clobulua, ordea, Ca2+-rik gabe lotuta mantentzen da [36]. NaV1.5 kanalaren IQ motiboan agertzen diren mutazioek bihotzeko kitzikagarritasunean aldaketak sor ditzakete, baita Brugada sindromea (BrS), LQTS edo BrS/LQTS nahastutako fenotipoak sortuz [37-40]. 5.2. CPVT fenotipoa Sodio-kanalen bidez zelulak despolarizatu ondoren, kaltzioa kardiomiozitoetara sartzen da L motako kaltzio-kanalen bidez (6.B irudia). kaltzioak, ondoren, erretikulu sarkoplasmatikoan dauden errianodina-hartzaileak aktibatzen ditu. Hartzaile berezi horrek zelula barneko kaltzioa antzeman, eta erretikulu sarkoplasmatikoko kaltzioaren askapena eragiten du, zelulan kaltzioaren eskuragarritasuna are gehiago handituz [41-44]. kanal horiek faktore askoren bidez erregula daitezke: Ca2+, Mg2+, ATP, CaM, proteina kinasen, fosfatasen eta erredox espezie aktiboen bidez, besteak beste. CaM-k erretikulu sarkoplasmatikotik askatzen den Ca2+-a erregulatzen du, RyR-ri zuzenean lotzen baitzaio. Ikusi da Ca2+-kontzentrazio librea altua denean CaM-k kanal hauek inhibitzen dituela, baina kontzentrazio hori baxua denean, CaM-k inhibitu edo aktibatu egiten duela hartzailea, horren isoformaren arabera [34, 45-47]. Arritmia horren forma prototipikoa RyR2 edo horiei lotutako proteinak kodifikatzen duten geneen mutazioekin erlazionatu da. kasu horretan, CALM genearen mutazio batzuek ez dituzte CaM-ren Ca2+-lotura propietateak erasaten, baizik eta CaM-ren eta RyR2-ren arteko lotura kidetasuna indartzen dute, RyR2- ren egitura irekia sustatuz eta bere erregulazio fina eragotziz. CaM-ren eta RyR2-ren arteko interakzio disfuntzionalak gertatzen direnean, erretikulu sarkoplasmatikoko Ca2+ edukia deserregulatu egiten da, eta, ondorioz, erretikulu sarkoplasmatikotik Ca2+-askapen goiztiar eta espontaneoak gertatzen dira [48] (6.B irudia). Beraz, CPVTren oinarria RyR2-ren berezko irekitzetik sortzen diren Ca2+-uhin makroskopikoen ondorioz datorren zelula osoko asaldura ionikoaren hedapena litzateke (Ca2+-ak eragindako Ca2+-askapenagatik) [49]. Gure bihotzeko kalmodulina 5.3. Fenotipo mistoa Maiztasun askoz gutxiagorekin agertzen den fenotipoa da. CaV1.2 eta RyR2 kanalei eragiten dieten CaM anomalien demarkazioa itxuraz garbia izan arren, kasu batzuetan LQTS fenotipoari esleitzen zaizkion arritmiak CPVT fenotipoak dira, erretikulu sarkoplasmatikoaren ezegonkortasuna iradokitzen dutelako [23]. Hala ere, kontuan hartu behar da ICaL-ren k MIren narriadura eta horren ondoriozko ekintza-potentzialaren luzapena zelula barneko Ca2+ homeostasian ondorioak eduki ditzakeela eta horri aurre egiteko konpentsazio-mekanismo sendoak behar dituztela. konpentsazio horrek eraginkortasun txikiagokoa den subjektuetan (edo baldintzetan) gaixotasuna sor dezake. Beraz, LQTS edo CPVT fenotipo kliniko bati esleitzea ez da beti baliagarria arritmogenesia azaltzen duen mutazioak eragindako anomalia definitzeko [34]. 2. taula. kalmodulina genearen mutazioek eragindako fenotipoak. Fenotipoa kausa CALM mutazioa kanal kaltetua Sintomak LQTS Tetramerizazioaren eragozpena CaM-ren lotura faltagatik 3. EF-eskuan, 4. EF-eskuan edo C-muturrean Cav1.2 Nav1.5 kv7, kv11 Ekintza-potentzialaren luzapena, QT tartearen luzapena eta hilgarriak izan daitezkeen gertaera arritmogenikoak CPVT CaM eta RyR2 arteko lotura disfuntzionala R y R 2 - r e n CaM-ren lolotura gunean RyR2 Takikardia bentrikularra, sinkopeak eta bat-bateko heriotzak. MISToA Erretikulu sarkoplasmatikorenezegonkortasuna (Ca2+-ren homeostasiaren galera) 3. EF-eskuan Cav1.2 RyR2 QT tartearen luzapena eta hilgarriak izan daitezkeen gertaera arritmogenikoak 6. onDoRIoAK ETA EToRKIzUnERAKo ERRonKAK Fenotipoak alde batera utzita, orain arte identifikatutako CALM mutazio guztien ezaugarri komunetako bat gaixotasunaren agerpenen eta agerpen goiztiarraren muturreko larritasuna da [50]. CaM-ren interakzio-sarea oso zabala denez, zaila da zuzeneko loturak identifikatzea kalmodulinopatiaren adierazpen klinikoen eta horien azpiko oinarri molekularren artean. Zenbait hipotesi formulatu diren arren, kalmodulinopatiaren mekanismo molekular nagusien eta fenotipo kliniko larriak eragiten dituzten arrazoien ezagutza sakona falta da. Gaixotasunaren 186 Ekaia, 2022, 42, 173-191 Arantza Muguruza-Montero, Eider Nuñez, Ariane Araujo, Sara M-Alicante, Alvaro Villarroel, Janire Urrutia adierazpenen larritasuna azaltzeko hipotesia sinergikoki ager litezkeen bi mekanismotan oinarritzen da. CaM-en % 99 beren ituekin lotuta daudela kontuan hartuta, CaM mutanteak ere ituei lotuta egongo direla aurreikus dezakegu. Hala ere, hipotesi horrek, berez, eta batez ere ondorengo bitartekari asko daudenean, ezin du erabat azaldu adierazpen klinikoen kanalizazioa bi fenotipo nagusitan azaltzea, ezta mutazio berdinak fenotipo ezberdinak erakustea. Arrazoia, neurri batean, bigarren mekanismo batengatik ere izan daiteke, apo-CaM-k bere ituarekin duen elkarreragin molekularraren albo-ondorioak barne hartzen baititu. Badaude mutazio batzuk Ca2+-are- kiko lotura-afinitatea txikitzen dutenak. Hala ere, mutazio horiek ez dute CaM/itu-proteina konplexuan eragina izango CaM apo-CaM moduan lotzen den kasuetan, probabilitate handiagoan aurkituko baita CaM kaltziorik gabe [24]. Esan bezala, CaM-k Ca2+-sentsore bezala funtzionatzen du zeluletan, Ca2+ maila fisiologikoak mantentzeko. Funtzio homeostatiko horrez gain, CaM seinaleak hautatu behar dira funtsezko prozesu zelularrak transduzitzeko, zeinentzat Ca2+/CaM konplexua ez den nahitaez beharrezkoa baina oraindik eragin modulatzailea izan dezakeen. Hori posible da CaM-ekiko lotura-sekuentzia egokien presentziagatik, CaM-ek bere apo egoeran ere itu anitzekin bat egitea ahalbidetzen baitu; horrek «aurrez lotutako» CaM erreserba bat sortzen du. CaM-k ituei espezifikotasun oso handiarekin lotzen zaizkie, CaM mutazioen fenotipoa miokardiora bakarrik mugatzen dela azalduz [24]. Aurretik berrikusitako informazioan oinarrituta, kalmodulinopatiek eragindako gaixotasunei heltzeko mekanismoen bidez gidatutako ikuspegi terapeutikoek CaM mutanteen eta haien ituen arteko interakzioa modu idealean jorratu beharko lukete. Ikuspegi klasikoagoak dituzten CaM mutazioen terapia fenotipoaren araberakoa izan daiteke. ICaL funtzio-irabaziaren kasuan, horien blokeatzaileak, berapamiloa kasu, erabiltzen dira QT tartea laburtzen duena. Hala ere, ICaL korrontearen inhibizio selektiboa desiragarria izango litzateke, eta horretarako ICaL blokeatzaile espezifikoagoak garatzea lortu beharko lirateke [24, 34]. IkS eta INav-en jarduera kontrolatzeko β-blokeatzaile mota desberdinak erabiltzen dira pazienteek aurkezten dituzten arazo klinikoen arabera (Etheridge et al., 2019-n berrikusita [51]). CPVT-CaM-en tratamendu farmakologikoak RyR2 egonkortzearen bidez eman daitezke. Helburu hori aspalditik lortu nahi izan da, eta orain arte ez da tresna idealik garatu horretarako; flekainida edo karbedilola bezalako farmakoek nolabaiteko babesa eman dezakete; klinikoki erabilgarriak diren RyR2 blokeatzaile espezifikoen bilaketa abian da. Zalantzarik gabe, kalmodulinopatiek diziplina anitzeko ikerketak erakarri dituzte; hala ere, oraindik galdera asko daude jorratzeko. CaM mu- Gure bihotzeko kalmodulina tazioen eta RyR2-ren disfuntzioaren oinarri molekularra argitu gabe dago oraindik, eta horrek terapia mekanismo espezifikoak identifikatzea eragozten du. Etorkizunean, nukleasa proteina-9-ri lotutako CRISPR (Cas 9) teknikaren bidez CPVTren mekanismoa ezagutzea ahalbidetuko digula espero dugu. Metodo honen bidez gizakien zelula ama pluripotente induzituen geneak eraldatzen dira CPVTrekin erlazionaturiko mutazioak sortuz. Zelula horiek kardiomiozitoetan desberdintzen dira geroago mutazio horiek zelula espezializatuetan duten eragina aztertzeko. Garapenean dauden beste teknika batzuek ere mutazio patologikoen karakterizazioan eta farmako probetan lagunduko dute. Horren adibide da optogenetika, hau da, argiarekiko sentikorrak diren proteinak itu genetikoen estrategiekin konbinatzea. Izan ere, argiarekin aktibatu eta desaktibatu daitekeen bihotz modeloa garatu izan da C. elegans oinarrizko espeziean CPVT mutazioak ezaugarritzeko [52] (Pflaumer et al., 2020-n berrikusia [53]). 7. FInAnTzAzIoA AM-M UPV/EHUk kudeatutako Eusko Jaurlaritzaren doktorego aurreko beka baten onuraduna da, EN eta AA ELkARTEk proiektu bati esker (kk-2020/00110) daude finantzatuta. 8. ESKER onAK Artikulu hau UPV/EHUk eta Eusko Jaurlaritzako Hezkuntza Sailak emandako diru-laguntzaren bidez egin da. BIBLIoGRAFIA [1] CheunG, w. y. 1970. «Cyclic 3´,5´-nucleotide phosphodiesterase». Biochemical and Biophysical Research Communications, 38, 533-538. [2] KaKiuChi, S., yamazaKi, r. 1970. «Calcium dependent phosphodiesterase activity and its activating factor (PAF) from brain». Biochemical and Biophysical Research Communications, 41, 1104-1110. [3] iKura, m., Clore, G., GronenBorn, a., zhu, G., Klee, C., Bax, a. 1992. «Solution structure of a calmodulin-target peptide complex by multidimensional NMR». Science, 256, 632-638. [4] KretSinGer, r. h., noCKolDS, C. e., CoFFee, C. J., BraDShaw, r. a. 1972. «The Structure of a Calcium-binding Protein from Carp Muscle». Cold Spring Harbor Symposia on Quantitative Biology, 36, 217-220. [5] Bähler, m., rhoaDS, a. 2002. «Calmodulin signaling via the IQ motif». FEBS Letters, 513, 107-113.
