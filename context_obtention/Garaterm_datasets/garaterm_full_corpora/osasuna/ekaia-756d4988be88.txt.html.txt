30 EKAIA, 34 (2018) Naroa Kajarabille, Alfredo Fernández-Quintela, María Puy Portillo can be released by lipooxygenases and cyclooxygenases enzymes and transformed in powerful bioactive products which have cytoprotective and especially anti-inflammatory activities. Clinical and epidemiological evidence have firmly established that consumption of EPA and DHA may contribute to the prevention and/or treatment of a number of diseases, especially those where inflammation process plays a remarkable role in its development. EPA and DHA exhibit potent anti-inflammatory properties, either via the generation of anti-inflammatory products, such as resolvins, or by blocking inflammatory agents. The evidence suggests that omega-3 LC-PUFA may have promising applications in the prevention and/or treatment of different clinical and nutritional pathologies. However, nowadays the consumption of foods rich in saturated fats has increased drastically to the detriment of healthy fatty acids, thus much of the population has a deficiency in omega-3 fatty acids. This has a great impact on the development of degenerative diseases such as cardiovascular diseases, cancer, processes with a strong inflammatory component, and especially on the development and health of the vision and central nervous system, where there is a high concentration of DHA in particular. Keywords: Omega-3 fatty acids, synthesis, nutrition, health. 1. SARRERA Kate luzeko omega-3 gantz-azidoak, EPA eta DHA bereziki, eta omega-6/omega-3 gantz-azidoen arteko oreka garrantzi handikoak dira osasunerako. Haien eraginkortasuna zenbait gaixotasunen tratamenduaren kasuan frogatu da, baita zenbait gaixotasun ekiditeko ere: gaixotasun kardiobaskularrak, minbizia, endekapenezko gaixotasun mentalak, hesteetako hantura-prozesuak edota artritis erreumatoidea, esaterako. Gantz-azido hauek, zuzenean parte hartzen dute zelularen erantzun immunearen modulazioan, honek eragindako hantura eta kaltea murriztuz, hanturaren aurkako efektua eta zelularen efektu babeslea azalduz. Epidemiologian oinarritutako hainbat ikerketa nutrizionalen arabera, komenigarria litzateke omega-6 gantz-azidoen kontsumoa murriztea bai eta omega-6/omega-3 gantz-azidoen artean gaur egungo dietan dagoen ratio altua jaistea ere; era honetan, garrantzitsua da oso omega-3 gantzazidoetan aberatsa den arrain urdinaren kontsumoa sustatzea (2-3 ano/astean, dieta orekatu baten barne). Dena dela, omega-3 gantz-azidoen beharrak, pertsonaren egoera fisiologikoaren eta adinaren araberakoak izango dira. Azkenik, aipatu beharra dago, elikaduraren unitate funtzionala dieta dela; beraz, ez dira elikagai isolatuak, ezta hauen konposatu kimikoak ere, gaixotasunen garapena saihestuko dutenak, dieta bere osotasunean baizik, bestelako faktore eta bizi-ohitura osasuntsuekin batera. EKAIA 34.indd 30 EKAIA 34.indd 30 6/11/18 20:27:35 6/11/18 20:27:35 EKAIA, 34 (2018) 31 Omega-3 gantz-azidoak eta osasuna 2. OMEGA-3 GANTZ-AZIDOEN SINTESIA Azido α-linolenikoa (AAL) kate luzeko omega-3 gantz-azido poliasegabeen aitzindaria da, hots, azido eikosapentaenoikoa (EPA) eta azido dokosahexaenoikoa (DHA). Gantz-azido horiek ezin dira modu eraginkor batean sintetizatu aitzindariaren bidez, organismoak oso kontzentrazio baxuan ekoizten baititu. Hori dela eta, nahitaezko gantz-azido gisa kontsideratzen dira, eta beraz, dietan elikagaien edota gehigarrien bidez hartu behar dira [1, 2]. Omega-3 eta omega-6 familietako gantz-azidoek elkarrekin lehiatzen dute beren sintesirako beharrezkoak diren entzimak direla eta, eta, honen ondorioz, gantz-azido horietatik eratorriak diren prostaglandinak eta eikosanoideak sintesi horren araberakoak izango dira. Era honetan omega-3 gantz-azidoen kopurua dietan handituz gero, omega-6 gantz-azidoek eragindako jarduera fisiologikoa murriztuko da, zeinak hantura eta basokonstrikzioa eragiten duen, tronboen eraketa eta hanturazko prozesuak sustatuz. Hori dela eta, dietako omega-6/omega-3 gantz-azidoen erlazioak garrantzi handia dauka gure dietan, funtsezkoa baita organismoan gertatzen den eikosanoideen sintesi orekatua mantentzeko (1. irudia) [2, 3, 4]. 1. irudia. Omega-3 eta Omega-6 gantz-azido poliasegabe sintesia eta haietatik eratorritako eikosanoideak. Gaur egun, garatutako herrialde gehienetan gehiegi kontsumitzen da omega-6 gantz-azidoa, batez ere ugariak dira aurrez prestatutako janarietan. Ikerketen arabera, mendebaldeko herrialdeetako dietan eta are gehiago EKAIA 34.indd 31 EKAIA 34.indd 31 6/11/18 20:27:35 6/11/18 20:27:35 32 EKAIA, 34 (2018) Naroa Kajarabille, Alfredo Fernández-Quintela, María Puy Portillo Estatu Batuetako elikadura ereduan, 10:1 (omega-6:omega-3) proportzioak agertzen dira, eta 30:1 izatera ere hel daitezke [1, 5]. Horrek ondorio kaltegarriak dauzka osasunean, gantz-azido horien sintesian desoreka eraginez, eta desaturasa entzimaren lehentasunezko bidezidorra omega-6 gantz-azidoen sintesia izatea eraginez; nahiz eta desaturasa entzimak berez espezifizitate handiagoa duen AALrengatik, eta beraz, omega-3 gantz-azidoen sintesiarengatik. Adituen arabera, omega-6:omega-3 arteko proportzioa 1:1 edo 5:1-ekoa izan beharko luke gehienez, gantz-azido hauek osasunerako onuragarriak izan daitezen [1, 2]. Bestalde, AAL-ren konbertsioa EPA eta DHA-n zenbait faktoreren menpe dago: batetik, aipatutako desaturasa entzimaren inhibizio lehiakorraren menpe omega-3 eta omega-6 gantz-azidoen sintesian, eta bestetik, gizabanakoaren sexua eta adinaren menpe. Ikusi da gizon helduetan gertatzen den konbertsioa, emakumeetan gertatzen dena baino baxuagoa dela. Are gehiago, estrogenoek desaturasa entziman eragiten duten efektua dela eta, haurdunaldian eta edoskitzaroan DHA kontzentrazioak handitu egiten dira. Alabaina, DHAren sintesia oso murritza da jaioberrietan, goiztiarretan bereziki, eta adineko pertsonetan, entzimaren aktibitate baxua dela eta [6, 7]. 3. ELIKAGAI ITURRIAK ETA NUTRIZIO-GOMENDIOAK Lehen aipatu den moduan, omega-3 gantz-azidoak nahitaezko kontsideratzen dira, batetik gizakietan ematen den sintesia mugatua delako, eta bestetik, gaixotasun ezberdinen garapena ekiditeaz gain, organismoan zenbait funtzio gauzatzeko funtsezkoa delako. Omega-3 gantz-azidoen elikagai-iturri nagusia ur hotzeko arrain urdinak dira, arrain oliotsuak esaterako (izokina, hegalaburra, sardinak, antxoa eta abar); EPA eta DHA kontzentrazio altuak dituzte; hauekin batera, fruitu lehorrak (intxaurrak, arbendolak eta abar), hazi oliotsuak (kuia-haziak, lino-haziak, salbia, soia eta abar) eta landare-olioak (linazi, kanola, koltza eta abar), zeintzuk AALan aberatsak diren eta desaturasaren bidez EPA eta DHA bilaka daitekeen [1, 4]. Oinarrizko dieta mediterranearra AALan nahiko aberatsa da dietan barneratutako zenbait elikagaitan ugaria baita: lekaleetan bereziki (babarrunak, dilistak, garbantzuak eta abar), fruitu lehorretan eta hosto berdeko barazkietan (espinakak, zerba, azalorea eta abar) [1, 4]. Elikagai horietan dagoen gantz totalaren kopurua baxua bada ere, nahiko aberatsak dira AALan eta maiz hartzen diren elikagaiak direnez, omega-3 gantz-azidoen ekarpena nabaria izan dadin laguntzen dute. Esaterako, espinaka ano batek 475 mg AAL dauzka, egunero gomendagarria den kopuruaren (1-2 g) %30 [8, 9]. Era berean, 20 g fruitu lehor (intxaurrak, esaterako) AAL-ko EKAIA 34.indd 32 EKAIA 34.indd 32 6/11/18 20:27:35 6/11/18 20:27:35 EKAIA, 34 (2018) 33 Omega-3 gantz-azidoak eta osasuna ekarpen esanguratsua izango da; ikusi da nola era honetako kontsumoa hiru astetan zehar mantenduz EPA eta azido AAL mailatan eragina duten gizabanako osasuntsuetan. Esan beharra dago gure dietan ohikoak diren animalia-jatorriko elikagaiek ez dakartela AAL ekarpen handirik [10, 11]. Bestalde, omega-3 gantz-azidoei dagozkien nutrizio-gomendioek gaixotasun edota asaldura jakinen garapena ekiditeko beharrezkoak diren kantitateei egiten diete erreferentzia. Kantitate hauek orokorrean ezartzen dira, azken finean, gizabanakoaren bizi-zikloa eta faktore fisiologiko eta patologikoan menpekoak baitira, zeintzuk kantitate horien beharrezko kopuruen areagotzea eragin dezaketen [1, 2, 4]. Kasu zehatz bat triglizerido maila altua eta gantz-azido ase ugari kontsumitzen duten pertsonak dira, zeintzuk omega-3 kontsumo altua izan beharko bailukete. Bestetik, bularreko haurrak daude, zeintzuetan omega-3 gantz-azidoek funtzio garrantzitsuak betetzen dituzten edoskitzaroan. Izan ere, omega-3 gantz-azidoak ezinbestekoak dira garunaren eta erretinaren garapenean, aurrerago azalduko den moduan. Pertsona helduentzat, Europako Giza Elikaduraren Zientzia Batzordeak eguneroko energia ekarpenaren %1 omega-3 gantz-azidoak izan daitezela gomendatu du (eguneko 100 g arrain hartzearen baliokide izango litzakeena (1. Taula) [12, 13]. 1. taula. Omega-3 eta omega-6 gantz-azidoen nutrizio-gomendio orokorrak pertsona helduetan eta gantz-azido horien elikagai-iturri nagusiak. Jaten dena Gomendioak (Kcal ekarpen totalarekiko) Elikagai-iturri nagusiak Omega-6 (n-6) %2-2,5 oliba, ekilore eta soia olioak AL %5-6 %0,5-1,2 arrain urdina barazki freskoak fruitu lehorrak hazi oliotsuak ALA %0,60 n-6:n-3 ratioa 10:1-30:1 1:1-5:1 4. OMEGA-3 GANTZ-AZIDOEN FUNTZIOAK Omega-3 gantz-azidoak mintz zelularrean dauden triglizeridoen fosfolipidoetan txertatzen dira, eta zenbait funtzio metaboliko eta funtzional gauzatzen dituzte. Batetik, mintz zelularren propietateak modulatzen dituzte, eta bestetik, eikosanoideen aitzindariak izateaz gain, zenbait generen EKAIA 34.indd 33 EKAIA 34.indd 33 6/11/18 20:27:35 6/11/18 20:27:35 34 EKAIA, 34 (2018) Naroa Kajarabille, Alfredo Fernández-Quintela, María Puy Portillo adierazpena erregulatzen dute. Era honetan, omega-3 gantz-azido poliasegabeek hainbat efektu onuragarri dauzkate osasunean [2, 4]. Ondorengo ataletan esanguratsuenak aipatuko dira. 4.1. Omega-3 gantz-azidoak haurdunaldian eta edoskitzaroan Omega-3 gantz-azidoen kontsumoa haurdunaldian eta edoskitzaroan funtsezkoa da jaioberriaren garapen neurologikoa eta hazkuntza optimoak ziurtatzeko. Omega-3 gantz-azidoek 2,6 aldiz murrizten dute haurdunaldiari lotutako hipertentsio arriskua, jaioberri goiztiarren funtzio motorea hobetzen dute eta efektu onuragarriak dauzkate pisu baxuko jaioberrien nerbio-sistemaren garapenean. Ostera, jakina da gantz-azido nahitaezkoen urritasunak, hilkortasun perinatal altua eragiten duela eta asaldura larriak eragin ditzakeela gizakiarengan: esaterako, hazkuntzan eta nerbio-sistemaren garapenean, ikusmen-sisteman akatsak, edota atentzio-defizita eraginez [14, 15]. Hortaz, omega-3 gantz-azidoek funtzio garrantzitsuak gauzatzen dituzte edoskitzaroan, haurdunaldian eta haurtzaroan. Mintz zelularrean fosfolipidoen osagai izateaz gain, funtsezkoak dira nerbio-sisteman neuronen mielinazko zuntzak osatzeko. Gantz-azido hauen beharrak aipatutako une hauetan areagotzen dira, ehunen hazkuntza eta garapen handiko aldiak baitira. Ondorioz, gantz-azido nahitaezkoen beharrak bereziki altuak dira emakume haurdunetan, fetuan eta bularreko haurretan [15, 16]. Are gehiago, haurdunaldiko azken hiruhilabetekoan gantz-azido poliasegabeen kontzentrazio handiak (gehienbat DHA) pilatzen dira fetuan, ehun neuronaletan eta erretina osatzen duten zeluletan bereziki. Behar hauek altuak izaten jarraituko dute ume jaioberrian ere. Zehazki edoskitzaroan zehar, non amak 70-80 mg DHA/eguneko metatzen ditu bularesnean, amak berez dituen beharrak asetzeaz gain (2. taula). Beraz, aldi honetan zehar, omega-3 gantz-azidoek dietan hartuko den energia totalaren %2 izan beharko dute, hots, haurdun ez dauden emakumeen bikoitza [15, 16]. Izan ere, garuna eta nerbio-sistema zentrala DHAn aberatsak dira, esaterako garunaren %60 lipidoak dira, hauen %25 DHA. Hori dela eta, funtsezko osagaia da neuronen mielina zuntzak osatzeko, zeintzuk neuronen arteko komunikaziorako eta ikusmen-sistemaren garapen optimorako ezinbestekoak den [16]. Jaioberrien pisua. Ikerketa batzuen arabera, haurdunaldian DHA osagarri gisa hartzeak jaiotza goiztiarren kopurua murrizten du. Honek, jaioberriak pisu handiagoa izan dezan laguntzen du; hain zuzen ere, osagarria hartu zuten emakume haurdunen artean, pisu baxuko jaioberri gutxiago egon ziren kontrol taldearekin alderatuz [17, 18, 19]. EKAIA 34.indd 34 EKAIA 34.indd 34 6/11/18 20:27:36 6/11/18 20:27:36 EKAIA, 34 (2018) 35 Omega-3 gantz-azidoak eta osasuna 2. taula. Omega-3 gantz-azidoen nutrizio-gomendioak gizonezko eta emakumezko helduetan, emakume haurdunetan eta haurretan. n-3 g/eguneko Gizonezkoa 1,6 Emakumezkoa 1-1,2 haurdunaldiaren lehenengo 6 hilabeteetan 1,5-2 haurdunaldiaren azken hiruhilabetekoan 2-2,5 edoskitzaroan 2-2,5 Haurrak 0-6 hilabete bitarte * 0,5 7-12 hilabete bitarte * 0,5 1-3 urte 0,7 * Bular-esnean dauden gantz-azidoak, haurrentzako gomendagarriak diren omega-3 gantz-azido beharrak asetzen dituzte. Jaioberri goiztiarren nerbio-sistemaren garapena. Hainbat ikerlanen arabera, omega-3 gantz-azidoek eragin positiboa daukate garapen kognitiboan. Ikerketa batean, omega-3 gantz-azidoekin aberastutako formulekin elikatutako jaioberri goiztiarrek garapen indize hobea erakutsi zuten hizkuntzaren gaitasunarekin erlazionatuta dagoen Bayley-ren testean. Era berean, aberastutako formulekin elikaturiko umeek garapen mental indize hobeak izan zituzten aberastu gabeko formulak hartzen zituzten haurrekin alderatuz [15, 16]. Ikusmenaren garapena. Arlo honetako ikerlanen arabera, omega-3 gantz-azidoak onuragarriak dira ikusmen-sistemaren garapenerako, eta batez ere, pisu baxuko jaioberri goiztiarretan dituzte onura nabarmenenak. Omega-3 dosi altuak hartzen dituzten bularreko haurretan, buruko gaitasun hobe batekin erlazionaturik dagoen seinale bisualaren prozesamendu azkarragoa ikusi da. Beste ikerketa batzuen arabera, garaiz jaiotako haurrek ere informazioaren prozesamendu hobea eta, beraz, ikusmen gaitasun handiagoa izaten dute omega-3 gantz-azidoak osagarri gisa hartuta [19, 20]. 4.2. Omega-3 gantz-azidoen funtzioak sistema kardiobaskularrean Kate luzeko omega-3 gantz-azidoek hainbat eragin onuragarri dituzte sistema kardiobaskularrean: plasman dagoen kolesterol maila murrizten dute, eta arteriosklerosia ekidin [21, 22]; arterien paretetan plaketen itsastea ekiditen dute [21, 23]; hipertentsioaren tratamendurako eraginkorrak dira, odol-presioa murrizten dutelako [24]; tronboen eta arritmien kontrako efektuak dituzte [25, 26]; triglizeridoen kontzentrazioak murrizten dituzte EKAIA 34.indd 35 EKAIA 34.indd 35 6/11/18 20:27:36 6/11/18 20:27:36 36 EKAIA, 34 (2018) Naroa Kajarabille, Alfredo Fernández-Quintela, María Puy Portillo plasman, eta azkenik, kolesterol totalaren eta dentsitate oso baxuko lipoproteina (VLDL) mailak murrizten dituzte [21] . 4.3. Omega-3 gantz-azidoak eta hanturazko prozesua Organismoan hanturazko erantzun bortitz eta desegokiek hainbat gaixotasun garatzen dituzte; esaterako, hezurdurarekin lotutako gaixotasunak, osteoartritisa edota artriris reumatoideoa kasurako, hesteetako gaixotasunak, gingibitisa eta hantura-prozesuekin erlazionatutako hainbat patologia (aterosklerosia, diabetesa eta sindrome metabolikoa, gaixotasun neurodegenetatiboak eta abar) [27]. Prozesu hauetan guztietan, gantz-azidoek hantura-prozesuaren garapenean eragina daukate. Bestalde, aipatu den moduan, omega-3 gantz-azidoek efektu onuragarriak dituzte hantura-prozesuek eragindako gaixotasunen kasuan (hesteetako gaixotasunak, Crohn-en gaixotasuna, artritis erreumatoideoa eta bakterio eta birusek eragindako neumonia), ikerketek frogatu duten moduan [27, 28]. Zenbait ikerketaren arabera, omega-3 gantz-azidoek efektu positiboak dituzte asma pairatzen duten pertsonen kasuan, eta biriken funtzioa hobetzen laguntzen dute [28]. Omega-3 gantz-azidoak pertsona osasuntsuetan biriken funtzioetarako ere onuragarriak dira, biriken zahartze-prozesuan eta biriketan hantura-prozesuen eraginez garatu daitezkeen patologiak ekiditeko [28, 29]. Hasieran aipatu den moduan, gantz aseen kontsumoa (haragiak, hestebeteak, gozo industrialak eta abar), gantz asegabeen (barazkiak, olibaolioa, arrain urdina eta abar) kontsumoarekiko areagotzen ari da gaur egun. Egin diren ikerlan batzuen arabera, omega-3 gantz-azido poliasegabeen kontsumoak gibelean ematen den gehiegizko gantzen pilaketa ekiditen dute eta hantura-prozesuak eragiten dituzten substantzien sintesia mugatzen dute, omega-3 gantzetatik eratorritako zenbait konposatu metabolikok hantura-erantzun eskasa eragiten baitute, omega-6 gantzetatik eratorritakoekin alderatuz [26, 27]. Bestalde, hantura-prozesuekin lotutako azaleko gaixotasunak (psoriasia, dermatitisa edota ekzemak edo antzeko afekzioek garatutako sintomak) omega-3 gantz-azidoen kontsumo egokiarekin hobetu daitezke [30]. 4.4. Omega-3 gantz-azidoak eta minbizia Elikadura orekatu batek zenbait minbizi motaren garapena ekiditen lagundu dezake; era honetan omega-3 gantz-azidoak ere onuragarriak direla frogatu da. Omega-3 gantz-azidoen kontsumo egokia minbizi-zelulen hazkuntzaren murrizketarekin erlazionatu da, koloneko eta bularreko minbiziaren kasuan, eta baita melanomaren eta leuzemiaren kasuetan ere [2, 31]. In vitro probetan ikusi da, DHA dosi altuek apoptosia (zelulen heriotza) EKAIA 34.indd 36 EKAIA 34.indd 36 6/11/18 20:27:36 6/11/18 20:27:36 EKAIA, 34 (2018) 37 Omega-3 gantz-azidoak eta osasuna eragiten dutela minbizi-zeluletan, zelula osasuntsuetan kalterik eragin gabe [32]. Zenbait ikerketaren arabera, omega-3 gantz-azidoek minbizi-zelulen hazkuntza murrizteko gaitasuna dute eta immunitate-sistema indarberritzen laguntzen dute minbizia duten pertsonetan (koloneko eta bularreko minbiziaren kasuan, eta baita melanoma eta leuzemia kasuetan). Hain zuzen ere, omega-3 gantz-azidoek minbizi-zelulen mugikortasuna mugatzen dute, eta ondorioz, metastasi arriskua murrizten dute [31, 32, 33]. Dirudienez, metastasia ekiditeko eta immuninate-sistema sendotzeko ere lagungarriak izan daitezke. Aipatutako azken eragin hau garrantzizkoa da immunitate-sistemaren ahultasunarekin erlazionatzen diren gaixotasunetan ere, giza immunoeskariaren sidromearen kasuan, esaterako. Omega-3 gantzazidoek erantzun immunea erregulatzen dute, eta beraz, eragin onuragarria izan dezakete gaixotasun autoimmuneen kasuan, zeinak oraindik sakontasunez ikertzeko dauden [2, 26]. 4.5. Omega-3 gantz-azidoak neuronen babesle gisa Omega-3 gantz-azidoen efektua neuronen babesle gisa, gizakian, animalietan eta in vitro (zelula kultiboetan) frogatu izan da [4]. Omega-3 gantz-azidoek nerbio sistema zentralean duten funtzio babeslea hainbat faktorerekin erlazionatzen da. In vitro probetan esaterako, omega-3 gantz-azidoek kaltzioaren pilaketa ekiditen dute, neuronen kaltea eta apoptosia eragiten duten seinaleak blokeatuz [4, 34]. Gantz-azido poliasegabeek daukaten egitura kimikoa dela eta (karbono atomoen arteko lotura bikoitz ugari) estres oxidatiboaren aurrean ahulagoak izan daitezkeen arren, zeluletan oro har eta neuronetan bereziki oxigeno erradikal askeek eragindako kaltea murriztu dezakete DHAtik eratorritako neurona babesleei esker. Are gehiago, omega-3 gantz-azidoak gene neurobabesleen adierazpena erregula dezakete [35]. Diabetesak eragindako neuropatiak dituzten gaixoen kasuan, omega-3 gantz-azidoek dituzten efektu babesleak hainbat modutan eragin ditzake: nerbio-ehunetan odol-fluxua mantenduz; sodio-potasio ATPasa bonbaren funtzioa mantenduz; neurona-mintzen konposaketa lipidikoa eraldatuz edota neuronetan lipidoen metabolismoa eraldatuz [4, 35]. Hainbat ikerlanek ondorioztatu dutenaren arabera, kate luzeko omega-3 gantz-azidoak, DHA bereziki, tratamenduaren parte gisa erabil daitezke zenbait patologiaren kasuan: diabetesak eragindako gaitz neuronalak, Alzheimer gaixotasuna, Parkinson gaixotasuna, esklerosi anizkoitza, depresioa eta eskizofrenia [4, 36]. EKAIA 34.indd 37 EKAIA 34.indd 37 6/11/18 20:27:36 6/11/18 20:27:36
