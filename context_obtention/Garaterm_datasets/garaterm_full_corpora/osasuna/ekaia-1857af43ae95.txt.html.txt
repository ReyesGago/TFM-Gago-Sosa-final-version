28 ekaia, 2023, 44, 27-40 Maialen Diez, Maialen Vázquez-Polo, Silvia Matias, Gesala Perez-Junkera, Leire Cantero, Arrate Lasa, Virginia Navarro, Idoia Larretxi, Itziar Txurruka 1. sArrerA 1.1. Zer da aldizkako baraua? Aldizkako baraua elikadura-eredu bat da, elikatzeko modu bat, barau tarteak eta janariak irensteko aldiak bereizten dituena. La Bounty-k eta Tinsley-k (2015) horrela definitu zuten: «Aldizkako baraua termino zabala da, jateko denbora tarteak manipulatzen duten hainbat programa biltzen dituena; oro har, epe laburreko baraualdiak erabiltzen dira. Askotariko helburuak bilatzen badira ere, gorputz-osaera eta osasuna hobetzeko asmoz jarraitzen da gaur egun» [1]. Beraz, aldizkako baraualdiko zenbait mota daude; 1. taulan ezagunenak biltzen dira energiadun elikagairik edo edaririk hartu gabe iragaten den denboraren arabera. 1. taula. Aldizka energia-ingestioa murrizteko metodoak. txandakako eguneko baraualdia Baraualdiak egun osokoak dira eta astean zehar egun txandakatuetan egiten dira. Hau da, barau-egunak eta ingesta-egunak txandakatzen dira. energiaren aldizkako murrizketa baraualdia Programatutako barau-egunetan behar energetikoen % 20-25 kontsumitzen da. «5:2» dieta ezaguna mota honetakoa da: asteko bi egun jarraitan energia-ingesta asko murrizten da baraua eginez, eta gainerako 5 egunetan kaloria-ekarpen normala hartzen da. Denbora murriztuetako baraualdia Egunero egiten da baraua, egunean zehar barau eta ingesta tarteak txandakatuz. «16:8» eredua da ohikoena, eguneko 24 orduetatik 16 ordutan baraua egiten da eta gainerako 8 orduetan kaloria-ekarpen normala. baraualdi erlijiosoak Erlijioa oinarri duten barauak dira. Aipagarriena Ramadaneko hilabete sakratuan egiten den baraua da, egunsentitik ilunabarrera arte dirauena. Praktika dietetiko ohikoena eguzkia sartu ondoren janari ugari hartzea eta egunsentia baino lehen janari gutxiago kontsumitzea da. [2] Iturria: Patterson eta laguntzaileak lanetik moldatuta (2015). 1.2. Dieta desorekatua eta egungo egoera Egungo gizartean handia da bizi-kalitatearen eta osasunaren inguruko kezka. Azken hamarkadetan gora egin dute dieta desorekatuaren ondoriozko gaitzek, hala nola obesitateak, diabetesak, hipertentsioak, dislipemiek eta patologia kardiobaskularrek. Horiei aurre egiteko oinarrizko papera dute bi faktorek: elikadurak eta ariketa fisikoak. Elikadurari dagokionez, biztanleen eta osasun-sistemaren helburu nagusia elikadura-ohitura egokiak lortzea da, estrategia dietetiko orekatuak eta osasungarriak, alegia. Are gehiago, behar denean, baita pisuaren ga- Aldizkako barauaren efektuak obesitatean eta 2 motako diabetesean lera eragiten duten estrategia dietetiko berriak aurkitzea ere. Alde batetik, obesitatea eta gainpisua osasun-arazo nabarmena dira gaur egun, pandemia mailan kokatu daitezkeenak. Izan ere, intzidentzia gero eta altuagoa dute, bai garatutako herrialdeetan bai garapen-bidean dauden herrialdeetan. osasunaren Mundu Erakundearen (oME) arabera, 2016an helduen % 36k gainpisua zuen, gizonezkoen % 39k eta emakumezkoen % 40k gutxi gorabehera. Bestetik, 2016an helduen % 13k obesitatea zuen; zehazki, gizonezkoen % 11k eta emakumezkoen % 15ek [3]. Bestalde, 2 motako diabetesak gero eta prebalentzia handiagoa du oMEren arabera: 2014an helduen % 8,5ek diabetesa pairatzen zuen. 2016an diabetesa 1,6 milioi heriotzaren kausa zuzena izan zen, eta aipatu beharra dago 2012an hipergluzemia 2,2 milioi heriotzaren kausa nagusia izan zela. Are kezkagarriagoa, diabetesak eragindako heriotzak % 5 igo ziren 2000 eta 2016 urteen artean [4]. Gaixotasun hauek gizartean arazo kezkagarri bihurtu dira, gizabanakoarentzat, familiarentzat eta gizartearentzat oso kaltegarriak diren konplikazio kronikoak dituztelako eta osasun-kostu handiak dakartzatelako. Horiei aurre egiteko askotariko tratamendu dietetikoak erabiltzen badira ere, zaila da pazienteen elikadura-portaera moldaraztea, eta interbentzioek ez dute behar besteko eraginkortasuna erakusten. Honaino esan den guztiagatik eta aldizkako baraua ikertu duten zenbait ikertzailek patologia horietarako balizko erabilera onuragarri gisa aurkeztu izanagatik interesgarria da estrategia honen eragina aztertzea. 1.3. baraualdiaren prozesu fisiologiko eta biokimikoak Baraualdian gertatzen diren aldaketa fisiologiko eta biokimikoak barauaren neurriaren, iraupenaren eta gizabanako bakoitzaren energia-erreserben araberakoak dira. Baraualdia 3 fasetan bana daiteke organismoak erabiliko duen energia-iturriaren arabera: Lehen fasean, erregai nagusia glukosa da. Hasteko, odol-hodien bidez garraiatutako glukosa kontsumitzen da eta, ondoren, gibelean eta muskuluan gordetako glukogenoa, glukogenolisiaren bidez glukosa molekulak askatzen baitira [5]. Glukosa guztiarekin, bai garraiatutakoa bai biltegiratutakoa, egoera normalean 24-48 ordu inguru iraun dezake gure organismoak. Glukogenoerreserbek behera egiten dutenean organismoa pixkanaka egoera hipoglubehera egiten dutenean organismoa pixkanaka egoera hipogluzemikoan sartuko da eta, horri aurre egiteko, hots, gluzemia mailari eusteko, zenbait mekanismo jarriko dira abian: glukoneogenesia areagotuko da eta triglizeridoak mobilizatuko dira. Horiek glukagoiaren bidez koordinatzen dira, zeinak glukogenolisia estimulatzen duen glukosa gibeletik askatzeko eta baita gantz-azidoak gantz-ehunean mobilizatzeko [6]. Nerbio- 30 ekaia, 2023, 44, 27-40 Maialen Diez, Maialen Vázquez-Polo, Silvia Matias, Gesala Perez-Junkera, Leire Cantero, Arrate Lasa, Virginia Navarro, Idoia Larretxi, Itziar Txurruka sisteman glukosa-sarrera murrizten denean sistema sinpatikoa aktibatzen da eta horrek glukagoiaren, kortisolaren eta noradrenalinaren sintesia areagotzen du efektu lipolitikoak bideratzeko [5]. Bigarren fasearen ezaugarri nagusia lipidoen kontsumoa da. Triglizeridoen hidrolisiaren ondorioz gantz-azido askeak jariatuko dira plasmara. Energia-iturri nagusia bilakatuko dira haiek: beta-oxidazioaren bidez azetil koentzima A (Azetil-CoA) lortuko da eta hura krebs-en zikloan energiasubstratu gisa erabiliko da ehun gehienetan. Aurrerago, azetil koentzima A gorputz zetonikoen sintesirako aitzindari izango da, krebsen zikloa oxalazetato faltagatik motelduta dagoenean. Gorputz zetonikoak baraua aurrera doan heinean ere izango dira behar metabolikoak asetzeko iturri eta azidosi metabolikoa eragingo dute odolak garraiatzen dituenean [5]. Prozesu hori somatotropinaren, hormona tiroideoaren eta adenokortikotrofaren bidez erregulatzen da, baraualdian lipolitikoak eta adipozinetikoak diren hormonen bidez, alegia. katekolaminek ere gantz-ehuneko lipolisia bultzatzen dute [7]. Hirugarren fasera iristean, organismoaren gluzido-erreserbak asko murriztu direnez, gluzemia mailari eutsi ahal izateko kortisol maila handituko da eta horrek proteinen erabilera bultzatuko du. kortisol maila altua zein proteinen erabilera altua denbora luzean irauteak arriskuan jarriko du bizitza. Aldizkako baraualdiak dituen efektuak aztertzeko orduan erabakigarria da metabolikoki zein punturaino heldu daitekeen jakitea. Alde batetik, hipogluzemiak baditu bere arriskuak, eta bestetik, zetosia sortzen da gorputz zetonikoengatik. Horrela, goragalea, zorabioak, espasmo muskularrak, deshidratazioa eta arnasa hartzeko zailtasuna bezalako sintomak azaldu daitezke. 1.4. Obesitatea eta 2 motako diabetesa obesitatea gehiegizko gantz-masaren metaketari deritzo. Gaur egun osasun publikoko arazotzat jotzen da, mundu mailan 1.900 milioi pertsona helduk (populazioaren % 39k) gainpisua dute eta 609 milioik (populazioaren % 13k) obesitatea [8]. Estatu mediterraneoetan handituz doa gaixotasun honen prebalentzia, bizi-ohiturak aldatu egin direlako; beste joera berriak beste, aurrez prestaturiko janari gehiago erosten da gaur egun, eta gora egin du sedentarismoak. obesitatearen etiopatogenia faktore genetikoei, bizimodu faktoreei (elikadura, jarduera fisikoa, ingurumena) eta gizartearen eraginari dagokio, besteak beste. Aldizkako barauaren efektuak obesitatean eta 2 motako diabetesean Bestalde, obesitateak lotura du gantz abdominalaren handipenarekin eta, ondorioz, 2 motako diabetesarekin. Gaitz hori ehunek sortzen duten intsulinarekiko erresistentzia da. obesitatearen eta 2 motako diabetesaren tratamendurako zenbait estrategia erabiltzen dira, ohikoenak direlarik dieta hipokalorikoa eta jarduera fisikoa. Tratamenduaren arrakasta bizi-ohituren aldaketa iraunkorra lortzean datza, baina tratamenduak porrot egiten du askotan. Azken boladan daude beste estrategia dietetiko batzuk; esaterako, aldizkako baraua. Hori horrela, lan honen helburua aldizkako barauak obesitatean eta 2 motako diabetesean duen eragina aztertzea izan da. 2. MetODOA Bilaketa bibliografiko sakona egin da aldizkako barauak obesitatean eta 2 motako diabetesean duen eragina aztertzeko. Pubmed datu-basean egin da bilaketa, eta honako hitz gakoak erabili dira: «intermittent fasting AND obesity», «fasting AND obesity», «intermittent fasting AND type-2 diabetes» eta «intermittent fasting AND diabetes». 2010. urtetik egin diren ikerketak hartu dira kontuan. Azterketa bibliografikoan kontuan hartzeko inklusio-irizpideak honakoak izan dira: pertsonetan egindako ikerketak izatea, aipatutako gaixotasunak jasaten dituzten pertsonekin egindako ikerketak izatea eta interbentzio taldeak baraua egitea. 2010 urtetik aurrerako lanak onartu dira. Alde batera utzi dira dieta-eredua jarraitzeko zailtasunak eragin ditzaketen patologiak ere biltzen dituzten lanak. 3. eMAitZAk etA eZtAbAiDA 3.1. baraualdiaren eragina obesitatean Barauak pertsona helduen obesitatearen tratamenduan duen eragina ikertzen duten sei ikerlan aurkitu dira (2. taula). 32 ekaia, 2023, 44, 27-40 Maialen Diez, Maialen Vázquez-Polo, Silvia Matias, Gesala Perez-Junkera, Leire Cantero, Arrate Lasa, Virginia Navarro, Idoia Larretxi, Itziar Txurruka 2. taula. obesitatea duten paziente helduetan egindako baraualdien ikerketak. Autorea eta urtea Lagina Helburuak Deskribapena, ezaugarriak Emaitzak Antoni et al. (2018) [9] N = 27 obesitatea eta gainpisua duten pertsona helduak. AEMk eta EEMk metabolismo lipidikoan eta glukosa postprandialean dituzten ondorioak neurtzea, pisu esanguratsua galdu ondoren. Iraupena: 32 aste. 1. taldea: AEM astean 2 egunetan; 630,08 kcal-eko murrizketa 2 egun horietan. 2. taldea: EEM aste osoan zehar; dietan 600 kcal-ko murrizketa. AEMk eta EEMk ez zuten gluzemian eragin. AEM lipemia postprandialaren murrizketan eraginkorragoa dela dirudi. Beharrezkoa da ikerketa zabalagoak egitea. trepanowski et al. (2017) [10] N = 100 obesitatea duten pertsona helduak. TEBk pisu-galeran, pisuaren mantentzean eta gaixotasun kardiobaskularraren markatzaileetan dituen eraginak aztertzea, EEMrekin alderatuz. Iraupena: 1 urte. 1. taldea: TEB, % 75eko energiaren murrizketa barau-egunetan; 250 kcal/egun dieta. 2. taldea: EEM, % 25eko murrizketa asteko egun guztietan; 750 kcal/egun dieta. TEBk ez du dietarekiko atxikipen handiagoa lortzen. EEMrekin alderatuz ez du eragiten pisu-galerarik, pisu-mantentzerik ezta gaixotasun kardiobaskularren aurreko babesik. byrne et al. (2018) [11] N = 51 obesitatea duten paziente gizonezkoak. AEMk pisu-galeran duen eraginkortasuna ikustea, EEMrekin alderatuz. Iraupena: 16 aste. 1. taldea: AEM, baraualdi egunetan % 33ko murrizketa. 2. taldea: EEM, % 33ko murrizketa. AEMrekin pisu- eta gantz-galera handiagoa izan zen. Energia-murrizketa «atseden-aldiekin» konbinatzeak metabolismoaren konpentsatze-erantzunak murritz ditzake eta, ondorioz, pisu-galeraren eraginkortasuna hobe dezake. Aldizkako barauaren efektuak obesitatean eta 2 motako diabetesean Autorea eta urtea Lagina Helburuak Deskribapena, ezaugarriak Emaitzak Harvie et al. (2013) [12] N = 115 G a i n p i s u a duten emakumeak. AEMk intsulinarekiko erresistentzian, pisuan eta gantz adiposoan duen eragina zein den ikustea. Iraupena: 4 hilabete. 1. taldea: AEM eta karbohidrato gutxiko dieta jarraituz, astean 2 egunetan 597-649 kcal/egun, 34 ekaia, 2023, 44, 27-40 Maialen Diez, Maialen Vázquez-Polo, Silvia Matias, Gesala Perez-Junkera, Leire Cantero, Arrate Lasa, Virginia Navarro, Idoia Larretxi, Itziar Txurruka Autorea eta urtea Lagina Helburuak Deskribapena, ezaugarriak Emaitzak keogh et al. (2014) [14] N = 75 obesitatea edo gainpisua duten emakumeak. AEMk 8 asteren ondoren eta 12 hilabeteren ondoren pisua galtzean duen eragina aztertzea, EEMrekin alderatuta. Iraupena: 14 hilabete. 1. taldea: AEM % 25eko murrizketa barau-egunetan, (3 egun/ aste); gainerako egunetan ad libitum. 2. taldea: EEM, energiaren % 25eko murrizketa. Bi taldeek pisu-galera izan zuten. Ez zen alderik ikusi 1. eta 2. taldeen artean galerari dagokionez. EEMri eusteko zailtasuna duten pertsonetan egokiagoa izan daiteke AEM. AEM: Aldizkako Energia Murrizketa; EEM: Etengabeko Energia Murrizketa; TEB: Txandakako Eguneko Baraua. Aldizkako barauaren efektuak obesitatean eta 2 motako diabetesean oro har, ikerketa guztietan pisu-galeraren eta gantz-masaren murrizketa nabaria lortu zuten baraualdia egin zuten parte-hartzaileek. Dena den, ez zen ezberdintasunik ikusi energiaren murrizketak berak sortzen dituen efektuarekin alderatuz. Aipagarria da aldizkako baraualdiari karbohidrato gutxiko dieta erantsiz pisu galera nabariagoa lortu zutela Harvie-k eta lankideek [12], eta ariketa fisikoak, aldiz, baraualdiak lortutakoen antzeko emaitzak lortu zituela energia-murrizketarik gabe Varady eta lankideen [13] lanean. Lipido plasmatikoei dagokienez, aldizkako baraualdiak triglizeridoetan dituen efektuak neurtu duten lanek triglizeridemia baxuagoak neurtu zituzten [9, 13]. Antzeko emaitza lortu zuten keogh-ek eta lankideek [14] kolesterolean, baita LDLan ere. Are gehiago, Trepanowski-k eta lankideek [10] eta Varady-k eta lankideek [13] egindako ikerketetan HDL mailak igotzen dira aldizkako baraualdiaren eta ariketa fisikoaren bitartez. 3.2. barauaren eragina 2 motako diabetesean Barauak pertsona helduen 2 motako diabetesaren tratamenduan duen eragina ikertzen duten bost ikerlan aurkitu dira. Baraualdiak diabetesaren parametroak hobe ditzakeela ikusi da zenbait ikerketatan; hala ere, ez da ezberdintasun esanguratsurik topatu etengabeko energia-murrizketa batekin alderatu denean. Aipatzekoa da diabetesa duten pazienteetan hipogluzemiak ere zaindu behar direla, tratamendu farmakologikoek eragindakoak gehien bat. Baraualdi zorrotzek hipogluzemia eta zetoazidosia eragin ditzakete, baita ondoriozko intsulinarekiko erresistentzia ere. Beraz, aldizkako barauldia bezalako estrategiari eustekotan, ondorio horien jarraipen zorrotza egin beharko litzateke baraualdiko egunetan. 36 ekaia, 2023, 44, 27-40 Maialen Diez, Maialen Vázquez-Polo, Silvia Matias, Gesala Perez-Junkera, Leire Cantero, Arrate Lasa, Virginia Navarro, Idoia Larretxi, Itziar Txurruka 3. taula. 2 motako diabetesa duten paziente helduetan egindako baraualdien ikerketak. Autorea eta urtea Lagina Helburuak Deskribapena, ezaugarriak Emaitzak Furmli et al. (2018) [15] N = 3 2 motako diabetes intsulinamendekoa duten pertsonak. AEM 2 motako diabetesean; murrizketak duen gaitasuna neurtzea intsulinarekiko erresistentzia leheneratzeko, gaixotasunaren sintomak murrizteko eta konplikazioak prebenitu edo atzeratzeko. Paziente guztiek AEM. Iraupena: 7-11 hilabete. Hiru pazienteetan hemoglobina glikosilatu (HbA1c) maila murriztu zen. Guztiek intsulina hartzeari utzi zioten. carter et al. (2018) [16] N = 137 2 motako diabetesa. 2 motako diabetesaren kontrol gluzemikoan AEMren eta EEMren eragina alderatzea. Iraupena: 12 hilabete. 1. taldea: AEM, astean 2 egun, 500-600 kcal/egun. 2. taldea: EEM, 1.200-1.500 kcal/ egun. Hemoglobina A1c maila murriztu zen bi taldeetan. Pisu-galera egon zen bi taldeetan. 1. eta 2. taldeen arteko HbA1c-ren eta pisuaren aldaketak ez dira esanguratsuak. Gabel et al. (2019) [17] N = 43 2 motako diabetesa eta obesitatea duten pertsonak. TEBk eta EEMk 2 motako diabetesean eta gorputz-pisuan dituzten eraginak alderatzea. Iraupena: 12 hilabete. 1. taldea: TEB, barau-egunetan energiaren % 25, beste egunetan % 125. 2. taldea: EEM, energia-beharren % 75 kontsumitu egunero. 1. eta 2. taldeetan pisu-galera egon zen, haien arteko ezberdintasun esanguratsurik gabe. Barauko intsulina kantitatea eta intsulinarekiko erresistentzia murriztu zen bi taldeetan. TEBen murrizketa esanguratsuki handiagoa izan zen. Aldizkako barauaren efektuak obesitatean eta 2 motako diabetesean Autorea eta urtea Lagina Helburuak Deskribapena, ezaugarriak Emaitzak Arnason et al. (2017) [18] N = 10 2 motako diabetesa. 2 motako diabetesaren epe laburreko efektu biokimikoak eta AEMren eraginkortasun klinikoa zehaztea. Iraupena: 6 aste. 1. fasea (2 aste): oinarrizko dieta jarraitu, 1.900 kcal/egun. 2. fasea (2 aste): AEM, 18-20 orduko baraualdiak, barau-egunetan 1.600 kcal/egun. 3. fasea (2 aste): jarraipen-dieta 1.510 kcal/egun. 1. fasearen bukaerako glukosa-kontzentrazioa (mmol/L): 8,2 ± 1,3 2. fasearen bukaerako glukosa-kontzentrazioa (mmol/L): 7,7 ± 1,8 3. fasearen bukaerako glukosa-kontzentrazioa (mmol/L): 8,1 ± 1,4 2. fasean aldaketak esanguratsuak izan ziren gainerako faseekin alderatuta. AEMk barauko glukosa maila hobetzen lagun dezake. Ikerketa zabalagoak behar dira efektu hauek baieztatzeko. Hoddy et al. (2016) [19] N = 54 intsulinarekiko erresistentzia duten eta obesitatea duten pertsonak. Intsulinarekiko erresistentzia maila desberdinak dituzten eta obesitatea duten pertsonengan TEBk duen eragina aztertzea endotelioaren mendeko fluxuaren bidez neurtutako dilatazioan. Iraupena: 8 aste. Energiaren % 25eko murrizketa barau-egunetan. 1. taldea: intsulinarekiko erresistentzia baxua. 2. taldea: intsulinarekiko erresistentzia ertaina. 3. taldea: intsulinarekiko erresistentzia handia. 1., 2. eta 3. taldeetan pisuaren eta gantz-masaren galera egon zen. Ez zen glukosa-kontzentrazioan aldaketarik ikusi hiru taldeetan. 1., 2. eta 3. taldeen arteko parametroen aldaketak ez dira esanguratsuak. TEBk ez du funtzio endotelialean eraginik. AEM: Aldizkako Energia Murrizketa; EEM: Etengabeko Energia Murrizketa; TEB: Txandakako Eguneko Baraua. 38 ekaia, 2023, 44, 27-40 Maialen Diez, Maialen Vázquez-Polo, Silvia Matias, Gesala Perez-Junkera, Leire Cantero, Arrate Lasa, Virginia Navarro, Idoia Larretxi, Itziar Txurruka 4. OnDOriOAk Aldizkako baraualdiak obesitatearen eta diabetesaren dietoterapiarako eragin biokimiko eta fisiologiko erabilgarriak lortu izan ditu, hala nola pipisu-galera, gantz-masaren galera, triglizeridemia baxuagoa, kolesterole- , gantz-masaren galera, triglizeridemia baxuagoa, kolesterolemia baxuago eta zuzenagoa (LDL-jaitsiera eta HDL-emendioa), gluzemiaren eta intsulinarekiko sentikortasunaren hobekuntza eta adipokinen maila plasmatiko orekatuagoak. Baina, dirudienez, efektuok energia-murrizketari berari zor zaizkio, ez murrizketa hori egiteko protokoloari; izan ere, ez da ezberdintasunik aurkitu energiaren murrizketa iraunkorrak berak sortzen dituen efektuekin alderatuz. Hortaz, aldizkako barauldia dieta hipokaloriko iraunkorra jarraitzeko zailtasuna duten pertsonentzako aukera gisa aurkez daiteke. Guztiagatik ere, zenbait eragin onuragarri energia-murrizketarik gabeko ariketa fisikoak sortutakoen berdinak dira. Hortaz, datu hori ezin da alde batera utzi gaitz horiei aurre egiterakoan: jarraibide dietetikoekin batera jarduera fisikoko programak gomendatu behar dira. Dietaren kalitateari dagokionez, lanek energia-murrizketari erreparatzen diote batez ere, nutriente-ingesta gutxi neurtuta. Hortaz, ikerketak motz gelditzen dira alde horretatik, murrizketak —aldizka edo ez— gomendatu beharko direnean nutriente esentzialen beharrak ase behar baitira; oinarrizko kontua da. Are gehiago diabetesa bezalako gaitzetan, halakoetan egoki kudeatu behar baita hipergluzemia eta hipogluzemiari aurre egiteko karbohidrato sinple eta konplexuen arteko oreka eta askotariko indize gluzemikoak dituzten elikagaien kontsumoa. Baraualdia hainbat modutan egin daiteke, barau-programazio desberdinak aplikatuz, beti ere egin beharko delarik profesional batek ezarritako moduan. Pertsona askok borondatez egiten dute barau, elikadura-ohitura berri baten ezagutza izateko asmoz edo elikadura-metodo osasungarri bat jarraitzeko asmoz. Hala ere, estrategia dietetiko hau ez da egokia pertsona guztientzat. Energiaren murrizketa egiten da eta egoera anabolikoan dauden metabolismoetan ez da egokia; izan ere, halako pertsonen energiabeharrak altuagoak baitira eta etengabeko energia-ekarpena behar baitute. Amaitzeko, ez da aurkitu aldizkako baraualdiak izan ditzakeen albo-ondorioen lanik, ikerketa gehiago egin beharko lirateke ondorio horiek ondo zehazteko eta, dieta mota hori gomendatzekotan, jarraipen egoki baterako irizpideak eduki ahal izateko.
